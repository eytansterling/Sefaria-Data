Toledot Yitzchak, Vayikra 1	@11ויקרא אל משה @33אמר הכתוב בבלעם ויבא אלהים אל בלעם וא"כ יותר כבוד עשה הקב"ה לבלעם שבא לביתו לדבר אליו ולמשה קרא אותו לביתו. והטעם לפי שהקב"ה היה צריך לו שלא יקלל לבניו לכן החניף לו שמחניפין את הרשעים אבל רז"ל המשילו משל למלך שרצה לדבר אל השר צוה שיבא לביתו אבל אם רצה לדבר עם מצורע הולך המלך לפתח חצר המצורע כדי שלא יטנף בית המלך וכן בלעם שהיה רשע ומצורע במדותיו לא רצה הקב"ה שיבוא לביתו אבל מרע"ה שהיה טהור וקדוש קראו לביתו ולזה ארז"ל שאלף ויקרא קטנה להורות צניעותו של מרע"ה שהיה מקטין עצמו אמר לפניו רבש"ע איך תכתבני בתחלת תורת כהנים ויקרא אל משה אמר מה אעשה לך אם אכתוב ויקר לשון מגונה הוא אמר אעשה האלף קטנה ויבינו הדורות שהקטנתי את עצמי אבל אלף של אדם שת אנוש גדולה לפי שהיה גדול מכל אדם שבעולם: 	Leviticus 1:1	
Toledot Yitzchak, Vayikra 2	@11אדם כי יקריב מכם קרבן לה' מן הבהמה מן הבקר ומן הצאן תקריבו את קרבנכם. @33אם עולה קרבנו מן הבקר בקרבנות יש ספקות. הספק הראשון היה ראוי שכל הקרבנות יהיו מקמח שהוא דבר טהור ונקי אבל שיהיה מבשר נראה דבר מזוהם שישחטו בבית המקדש ויפשיטו וינתחו וישרפו הבשר וישפכו הדם על קרנות המזבח וכל זה ח"ו נראה מזוהם וטמא כאלו היה בית המקדש בית המטבחים ח"ו: <br>@44הספק הב' @55מדוע העולה זכר ולא נקבה והחטאת נקבה ולא זכר והשלמים אם זכר אם נקבה: <br>@44הספק הג' @55ידוע שהעולה באה על הרהור הלב שנא' והעלה עולות מספר כולם כי אמר איוב אולי חטאו בני וברכו אלהים בלבבם וחטאת בא על העבירות שעבר בפועל וממנה נשרפת וקצתה אוכל הכהן והשלמים היא דורון וקצתה נשרפת וקצתה אוכל הכהן והבעלים ומן הדין היה שיהיה הפך שהעולה שבא על הרהור הלב ולא חטא בפועל ראוי היה שלא יהיה כולה נשרפת ולא יהיה כל כך חמורה לישרף כולה והחטאת שהיא על החטא בפועל ראוי שתשרף כולה והשלמים שלא ישרף ממנו כלל שאינו על חטא כלל ודי הזאת דמים: <br>@44הספק הד' @55כל מביא קרבן צריך שיהיה בוידוי והכנעה ועצבון ויש לנו הקדמה שכל מי שעושה מצוה צריך שיהיה בשמחה שבזה נדע שיש לו שמחה בקנין אותה המצוה כמו שנתבאר במקומו וכתיב תחת אשר לא עבדת את ה' בשמחה שהעונש הוא בעבור שעבדו בלא שמחה. ובענין הספק הראשון מצאתי טעם אחד בכוזר ששאל הכוזר לחבר יש בתורתכם ענין קשה מאד והוא הקרבן דכתיב את קרבני לחמי היאך השם שאינו גוף אתם מיחסים לו מאכל והשיבו שם כתיב לאישי שאינו אלא לאישים השיב מהו ריח ניחוח. ועוד אומרים חכמיכם שעל ידי הקרבן שורה שכינה ביניכם ומפרשים הקרבן לשון קריבות ושאחר שבטלו הקרבנות לא ירדה שכינה זה תמה מה ענין דבר רוחני שיתקרב על ידי דבר גופני או יתרחק בסור הגופני והשיב אמת שבהיות קרבן נעשה בבית המקדש ובארץ הקדושה היתה השכינה יורדת שם אמר המלך עתה הוספת על קושייתי וכי יש מקום בעולם קדוש זה מזה אמר החבר אתה מכריחני להשיב על דבר נסתר יש מצוות שאי איפשר להשיג בשכל אלא בקבלה ואפילו מה שהשגנו הוא מעט אבל אודיעך דעתי שהוא קרוב לשכל ואיני גוזר שאין בו ענין אחר נעלם ממנו ותחלה אשיבך על מה שקשה לך בארץ הקדושה אתה יודע שיש מקומות בישוב ראויים לזריעה וצמיחה זה יותר מזה ויש מקום שיש בו מוצא זהב וכסף ומרגליות ולא במקום אחר ובמקום אחר זהב טוב ממקום אחר וכן בצמחים וכתבו חכמי הטבע שהוא מכח הכוכבים השולטים בארץ שאף שהם גדלים בארץ עיקר הדבר הוא הכוכבים וכמו שכתבו שהזהב מיוחס לשמש וכסף ללבנה ומרגליות לשאר כוכבי לכת ושאר המתכות והמחצבים לשאר הכוכבים ואף שכחות הכוכבים מתפשטות בכל המציאות כחן נראה במקום אחד יותר מאחר שכח הירח נראית במים וכח השמש ביסוד האש ולכן מחמם בקרבו אלינו ומקרר ברחקו וכח הכוכבים הנבוכים באויר והקבועים ביסוד הארץ ואם כן לא יקשה כח האלהות המתפשט בכל העולם שיראה כחו ומעלתו במקום אחד יותר מאחר ועוד שהישוב מתחלק לשבעה חלקים הנקראים איקלימים ובלשוננו נופים והנוף המשובח בשבעה איקלימי' הוא ארץ ישראל וזהו אמרו יפה נוף משוש כל הארץ ולכן אוירה מזוג ופירותיה חשובים מאד והשוכנים בה בריאים וחזקים ומקובל לנו שמשם נוצר אדם הראשון ובו נקברו האבות ובחרו בה בקבורתם ועליו נתקוטטו קין והבל והרגו וגורש משם קין ולזה אמר ויצא קין מלפני ה' וכתיב ומפניך אסתר וביונה כי מלפני ה' הוא בורח לברוח תרשישה מלפני ה' וכתיב עיני ה' אלהיך בה ולזה אמר ולבני הפילגשים אשר לאברהם נתן אברהם מתנות וישלחם מעל יצחק בנו לפי שישאר המקום ליצחק וכן ענין יעקב עם עשו ומכל זה נראה שזה המקום מקודש ומובחר מכל המקומות יחול השכינה בו ולקושיית הקרבן אקרבנו לשכל אף שבו טעם נכבד ונעלם ממנו ואמשול משל למה הדבר דומה לנשמה הקדושה הטהור' בגוף האדם העפרי והעכורי שהוא קשה לשכל איך מתחברת הנשמה שהיא רוחנית עם הגוף שהוא מהיסודות והוקשה זה לחכמי היונים ואמר גדול שבהם איני יודע ענין התחברות הגוף עם הנשמה שהם שני הפכים רוחני וגשמי והיאך מתקשרים ואין ספק שביניהם שייכות ודבר המשתתפם שאל"כ לא יוכלו להתחבר אבל איני יודע הסבה ע"כ ראה כמה הפליג לדבר ואם לא קיבל תורה והוא שלדעת חכמי התורה יש בצורת אדם ובציור אבריו ענין נכבד מאד ולזה אמר בצלם אלהים עשה את האדם ואמר הוא עשך ויכוננך. וארז"ל שנמנה השם ובית דינו על כל אבר ואבר וזהו אמרם חביב אדם שנברא בצלם ולא בחנם נקרא אדם ואתם קרויים אדם וביחזקאל כמראה אדם עליו מלמעלה והוא ענין נעלה ונעלם וזהו סוד נשיאות כפים וזהו שהנשמה העליונה מתאוה לשבת בגוף בדעתה המשכן הנכבד ההוא ובהסתלקה ממנו דואבת שנאמר ונפשו עליו תאבל ובכאן תלוי סוד תחיית המתים וסוד עולם הבא שהצדיקים עומדים בגוף ונפש ונהנין מזיו השכינה ובזה מתורצת קושיית הרמב"ם איך יהיו הכלים באדם לבטלה פה ועינים ולכן פי' שהנשמות לבד תעמודנה ואלו לא היו אלו האברים אלא הפה לאכול והידים למלאכה היתה הקושיא חזקה אבל בציורם ענין נכבד לך להרמב"ם בשער הגמול ולכן מתאוה לשוב לאותן הציורים. וידוע לחכמי ישראל מעלת הנשמה שנאמר ויפח באפיו נשמת חיים ואף שחכמי האומות מעלים אותה מאד ואמרו שהיא אצולה מהמלאכים חכמי ישראל מעלים אותה ביותר שהיא אצולה למעלה מהם מצרור החיים ואם הנשמה הזו מתאוה לגוף ואינה מתחברת בו אלא במאכל ומשתה והגוף אוכל והיא מתקיימת ומתחברת ובהסתלק המאכל תסתלק היא אף שהיא אינה אוכלת ושותה השם היודע חיבורם יודע היאך מתקיימת ע"י מאכל ומשקה כן נוכל להבין מהקרבנות שהשכינה היא נשמתן של ישראל וישראל הם גוף וכלם ערבים זה לזה ומתחברים חיבור אחד כאיברי הגוף ולזה נקרא עם אחד וגוף אחד מחובר מפרטים ונקרא אוכלוסא ששים רבוא ברוך חכם הרזים היודע עניינם ולכן לא יצאו ממצרים עד שהיו אוכלוסא שהיו ראויים לקבל התורה שיהיו שם כל הדעות וכל הפרצופים וכמו שהנשמה מתקרבת לגוף על ידי מאכל והיא אינה אוכלת כן השכינה אינה מתקרבת לישראל אלא על ידי הקרבן עם קדושת הארץ והמזבח והכהנים ולכן קרא הכתוב לקרבן לחמי ריח ניחוחי ואמר שלמה ע"ה רעיתי ואז"ל פרנסתי כביכול כאלו הם מפרנסים אותי ואין לנו לשאול היאך ודי לנו בשנראה בעין תועלת הקרבן המשל כרופא היודע טעם כל סם וסם והיאך עושה פעולתו והחולה אינו יודע אבל רואה הפעולה שהיא טובה ואין לו למנוע מלאכול הסם ההוא עד שידע טעמו. וכמשל ן' עזרא מן הנער שאם לא יאכל לחם עד שידע היאך נזרע ונקצר ימות קודם אבל כשיגדל יחקור וידע כך אנו הזוכים ואע"פ שלא נשיג אבל מובטחין אנו בע"ה שיגיעו ימים שנדע אמיתת העניינים ולהן אנו מצפין והובטחנו בזה ע"י נביאנו כולם שנאמר העם ההולכים בחשך ראו אור גדול יושבי בארץ צלמות אור נגה עליהם והולכתי עורים בדרך לא ידעו והשיב המלך יצא מזה המשל שאתם עתה שאין לכם קרבן כגוף בלי נשמה אמר החבר אמת ואין אנו אפילו כגולם אלא נתחים וכעצמות היבשות שראה יחזקאל אבל אלו הנתחים היבשים טובים מהגלמים דשאר האומות עע"ז שנראים כחיים כצלמים מכסף וזהב שאין רוח בהם אלא המראה וחשיבות הזהב שאין לו קיום על דרך האמת והמשל שקרה לחכם ותלמידיו שהיו הולכים בדרך ומצאו צלם מזהב ועצם אחד יבש מאדם חכם שהכיר ערכו לקח התלמיד הצלם ולקח החכם העצם היבש ונשקו ועטפו בבגד חשוב וקברו אמר לו התלמיד היאך הנחת הזהב ולקחת עצם יבש אמר לו החכם העצם הזה ראוי לכבדו ולגנזו שהיה נכבד וחכם וזה הצלם אינו ממין שום מעלה בעולם שאינו אלא הצפוי מכסף או מזהב אבל עצמותו אין בו ממש אלא ע"ז ולא יהיה בו ממשות כלל אבל זה העצם ממין החיים וחכמה ויחזור למעלתו לפי אמונתינו בתחייה אבל בצלם מעולם לא היה בו רוח ולא יחיה כן הוא המשל בינינו ובין האומות עע"ז אנחנו עצם היבש בלי רוח מרוב הגליות והצרות ואומות עע"ז הם צלם מחופים זהב וכסף אבל אתה מודה שממנו היו האבות הקדושים והכהנים שמעבודתם יורדת אש מן השמים ואנו כעצם יבש יש לנו תקוה שנשוב לקדמותינו ולזוהר מעלה וקדושה וכמו שהבטיחנו תורה ונביאים. ונתרצה המלך בדברו ע"כ. ונראה לי שזהו מה שאמרו במסכת יומא אע"פ שאש יורדת מן השמים מצוה להביא מן ההדיוט שבהיות שם שתי אשות מעורבות יורה שיש קשור לישראל עם הקב"ה וקרובים לו הרי לך קצת טעם לקרבנות שאחר שראינו הפועל הטוב הנמשך מהם ידענו שהקרבנות דבר גדול ונעלה אע"פ שאין אנו יודעים טעם לגמרי איך נמשכה ירידת השכינה מן הקרבנות כמו שהמאכל והמשקה החומרי הם מחברים הגוף החמרי הטמא עם הנשמה הטהורה והקדושה ובסור המאכל והמשקה ממנו נפרדה הנשמה מן הגוף. הרי טעם אחד לקרבנות: <br>@44הטעם @55השני כתב הרמב"ם בטעם הקרבנות כי באו בתוכה כדי לעקור ע"ז מן העולם לפי שהיה מנהג הקדמונים מהאומות שהם עובדי ע"ז שהיו בונים היכלות ומקריבים קרבנות לכחות העליונים והיתה מחשבתם כי יתעלה ויתגבר מזלם בכך וימשיכו בזה כח ההצלחה ותוספת כבוד שכן מצינו המצריים והכשדים היו עובדים לצורת הצאן לפי שהיו יודעים כחו הגדול למעלה שממנו העולם מתברך במין הצאן שהוא גדול הריוח ורב התועלת בגיזה ובולדות ובחלב ולכבוד כחו ויסודו אשר למעלה שהוא מזל טלה לא היו אוכלין אותו כלל וגם לא היו משתמשין בו להיות אנשי מצרים רועי צאן כיתר האומות שנאמר כי תועבת מצרים כל רועי צאן וכן הכשדי' היו עובדים לצורת בקר לפי שהבקר סבת החרישה שהוא קיום העולם כענין שכתוב ורב תבואות בכח שור ולפי שהיו יודעים בחכמת כח הבקר ויסודו למעלה והוא מזל שור לכך היו נוהגין איסור בשחיטת הבקר ולא היו אוכלין אותו לכבוד כחו שממנו העולם מתברך במין הבקר ועוד היום אנשי הודו נזהרים שלא ישחטו בקר ועל כן תצוה התורה לשחוט המינים האלה להקב"ה וזהו שאמר מן הבקר ומן הצאן כדי שיתפרסם שהדבר שהיו הם חושבים שהוא עבירה הוא הכפרה כי בהקריבם אותם להקב"ה בו יתכפרו העונוות שהרי אמונות רעות שהן חליי הנפש לא יתרפאו כי אם בהפכן כשם שחולי הגוף אינו מתרפא כי אם בהפכו וכל כוונת התורה אינה כי אם לעקור זכר ע"ז מן העולם ולשרש אותה משרשיה ולברוח ממנהג עובדיה ושלא לעשות כמעשיהם אפילו לשמים ועל כן היו הקרבנות אשה ריח ניחוח לה' כי כאשר יסכימו הכל להקריב להקב"ה ולעבדו שכם אחד לבדו ולא לע"ז אז יתייחד בזה שם שמים כי אין יחוד במקום ע"ז ומן הטעם הזה הם רצונו יתברך ע"כ: <br>@44והקשו @55עליו איך איפשר שירפאו שבר גדול בעשותם שלחן ה' מגואל אם אינו רק להוציא מלבן של רשעים וטפשים והכתוב אמר כי הם לחם אשה לריח ניחוח ונח בצאתו מן התיבה עם שלשה בניו אין בעולם מצריים או כשדים הקריב קרבן וייטב בעיני ה' ואמר בו וירח ה' את ריח הניחוח וממנו אמר אל לבו לא אוסיף לקלל את האדמה בעבור האדם והבל הביא גם הוא מבכורות צאנו ומחלביהן וישע ה' אל הבל ואל מנחתו ולא היה עדיין בעולם שמץ ע"ז כלל ובלעם אמר את שבעת המזבחות ערכתי ואעל פר ואיל במזבח ואין דעתו עתה לשלול אמונות רעות ולא נצטוה בכך אבל עשה קרבן לקרבה אל האלהים ולשון הקרבנות את קרבני לחמי לאישי ריח ניחוחי וחלילה שלא יהיה בהם שום תועלת ורצון רק שוללות ע"ז מדעת השוטים עד כאן. ונראה לתרץ כל אלו הקושיות שאין כוונת הרמב"ם בכל דבריו לומר שאין כוונת הקרבנות אלא זה אבל כוונתו לומר שציוה הקרבנות לזה הטעם כפי הכוונה השנית אבל הוא מודה שגם יש בהם כוונה אחרת יותר עצמית ולא השיג אותה שזה מכלל החקים שלא ידענו הטעם העיקרי בהם. ונראה על סברת הרמב"ם שמה שעבדו מצריים לטלה לפי שלחם לא תחסר בה שנילוס עולה ומשקה ומה שחסר מהם היה המקנה שלא היה להם כל כך כמו לחם לזה עבדו לטלה לבקשת מקנה והכשדים חסרים משניהם ועיקר היה לחם לכן עבדו לשור שצריך לחרישה. הרי בכאן שתי טעמים לקרבנות: <br>@44הטעם @55השלישי שהקב"ה רוצה שהאדם שבשבילו נברא העולם יהיה שכלי כמלאך והיה כי יחטא ואשם מצד היצר הרע הנטוע בו ראוי לו שיתנחם ויכיר בפחיתות עצמו ורוממות השי"ת אשר חטא לו ומפני שכל פעולות האדם נכללות בשלשה דברים מעשה דיבור מחשבה על כן תחייב התורה להביא קרבן על חטאו ושיסמוך את ידיו עליו כנגד המעשה ויתודה בפיו כנגד הדיבור ושישרוף כלי העצה והמחשבה שהסכימו בחטא והם הקרב והכליות כדי שיתכפר בשלשה דברים אלו ויזרוק דמו על גבי המזבח במקום דם עצמו וכשיעשה כל זה יחשוב בלבו שחייב מיתה בחטאו וראוי ליענש בארבע מיתות בית דין סקילה שריפה הרג וחנק שכשהוא לוקח הבהמה ומשליכה ודוחף אותה לארץ הרי זה כסקילה וכאלו מודה שהוא חייב סקילה וכשתוקף בצוארה לשוחטה הרי זה חנק וכששוחטה הרי זה הרג וכששורפה כאלו מודה שהוא חייב שריפה ודומה לזה דרז"ל באברהם מהו ויעלהו לעולה תחת בנו מהו תחת בנו אלא על כל עבודה שהיה עושה באיל היה מתפלל יהי רצון מלפניך שתהא עבודה זו עשויה כאלו היא בבני כאלו הוא שחוט כאלו דמו זרוק כאלו הוא נשרף ונעשה דשן וכיון שהחוטא ראוי שיהיה דמו נשפך כדם הקרבן ושיהיה גופו נשרף כגוף הקרבן והקב"ה לוקח קרבנו תמורתו וכפרו זה חסד גמור שגמלהו השם כרחמיו וכרוב חסדיו לקחת נפש הבהמה תחת נפשו ושיתכפר בו: <br>@44הטעם @55הרביעי שישמור האדם ויזהר מן השגיאות שיראה שיענש בממונו כשחטא בשוגג שהשוגג נקרא חוטא שהאדם מועד לעולם: <br>@44הטעם @55החמישי בקרבנות שיתן האדם אל לבו שחומרו שהוא כחומר שאר בעלי חיים יאבד ויכלה ככלו' העולה על המזבח והוא הדבר שבו נשתתף האדם עם הבעלי חיים. ובזה יתעורר שיזבח יצרו ויכניע תאותו בחוש המשוש כי חרפה הוא לנו וישפילנו ולזה הכליות והחלב אשר עליהם יקטיר המזבחה וזה למעט תאות המשגל שבכליות כח על המשגל וכליות מגזרת נכספה וגם כלתה נפשי וגם ימעט תאותו במאכל ומשתה ולכן היותרת על הכבד יסירנה שהכבד בו תאות המאכל ומלת יותרת ירמוז לזה מצד שתוף המלה ולזה כל חלב יקטיר שהוא מותר ההזנה ובזה יתעורר האדם להניח המותרות שהחלב אמרו חכמי הרפואה שהאוכלו לא יזון ממנו לשיתהפכו לגוף הנזון לשיהיו חלק אבר: <br>@44הטעם @55הששי בקרבנות מצורף לאלו הטעמים שימשך תועלת מהם להחיות הכהנים מורי התורה שראוי ליקח דרך להחיותם ושיפרנסום המון העם ושיכופרו הבעלים באכילת הכהנים למען יוכלו הכהנים להניח העסקים העולמים וטרדות גשמיות בבקשת טרפם ויהיה להם פנאי להתעסק ברוחני: <br>@44הטעם @55השביעי בקרבנות שכל חוטא הוא מצד רוח הטומאה שהוא מתלבש בו וכאשר יראה שיתכפר לו צריך שיכלה ויבריח ממנו אותו רוח הטומאה ועם זה יהיה נטהר ומכופר מעונו בהקרבת כל אחד מהקרבנות ובפרט עז או שעיר שהם מחלק רוח הטומאה ואש המזבח תשרוף ותכלה הכל יחד שהחוטא שרף עצמו באשו של יצר הרע ותבא אש המזבח ותכלה אותו לגמרי: <br>@44הטעם @55השמיני נראה לי שבאו הקרבנות לשנעבוד לשם יתברך בהם ולא נעבוד לע"ז ולפי שהעבודות זרות שלשה האחד מלאכים השני כוכבים השלישי שדים וכמו שכתב הרמב"ן בפירוש לא יהיה לך אלהים אחרים. לכן נראה לי שהעולה כנגד המלאכים והשלמים כנגד המערכות והחטאת כנגד השדים. העולה כנגד המלאכים שהעולה באה על המחשבה והמלאכים פעולתם במחשבה וציור והשלמים כנגד המערכות לפי שהשמים עושים שלום בין היסודות ועושים הרכבות בתנועתם וזהו אומרו עושה שלום במרומיו והחטאת כנגד השדים לפי שהשדים הם מזיקין ומלאים עוונות וחטאות והוא שטן והוא יצר הרע וזהו שאמרו שמים אש ומים ואי איפשר שהנה השמים יסוד חמישי הוא אלא הכוונה שמשימים שלום בין היסודות שהם הפכים. ונראה שלכן יש שלשה מינים שאין קרבן אלא מהם שור או כשב או עז שור כנגד מלאך לפי שהוא הגדול שבין ג' מינים כבש כנגד הגלגל לפי שאלהי מצרים טלה שהוא התחלת הגלגל עז כנגד שדים ששמם שעירים שנאמר ולא יזבחו עוד את זבחיהם לשעירים ושעירים ירקדו שמה. ונראה שלזה גם כן תורים ובני יונה לפי שהגלגל נחלק לכוכב ולבלתי כוכב והכוכבים הגדולים הם שמש וירח אם כן כבש כנגד הגלגלים ותורים ובני יונה כנגד שמש וירח ולכן אחז"ל תורים גדולים ולא קטנים בני יונה קטנים ולא גדולים מה שאמרו תורים גדולים ולא קטנים כנגד השמש שהוא המאור הגדול בני יונה קטנים ולא גדולים כנגד הירח לפי שהירח הוא המאור הקטון ולפי שגוונה כפי הנראה למראית העין לובן כן היונה לבנה ולזה אמר במה אדע כי אירשנה ויאמר קחה לי עגלה משולשת פירוש שלשה עגלים אחד עולה ואחד חטאת ואחד שלמים וכן איל משולש וכן ועז משולש וכן פירש הרמב"ן שמה וזה לומר שאם לא יעבדו ע"ז יירשוה ובזה הותרו הספק הראשון והספק השני: <br>@44והיתר @55הספק השלישי למה העולה כולה כליל ולא החטאת והשלמים הטעם בזה שהוא משל לשני בני אדם שהביאו דורון למלך אחד אוהבו ואחד אויבו הדורון של אוהבו אוכל אותו כולו להורות שקבלו בסבר פנים יפות ודורון אויבו אוכל מעט ממנו להורות שאינו כל כך אויב כמו מקודם לכן והשאר נותן לעבדיו לאכול וכן מי שהרהר העבירה ולא חטא בפועל אוהבו השם יתברך לפי שחזר בו אבל בחטאת שחטא בפועל אוכל קצתו והשאר לכהנים והשלמים שהם להטיל שלום לפיכך כאוהבים שאוכלים הסעודה בחברה על שולחן אחד אוכלים ממנו כולם השי"ת והכהנים והבעלים להורות שהוא אהוב לכולם או נאמר הטעם שהעולה כולה כליל לפי שהרהורי עבירה קשים מעבירה לפי שחטא בנפש והחטאת לפי שחטא בגוף: <br>@44והיתר @55הספק הרביעי שמי שמביא קרבן צריך שיהיה בהכנעה ובכיה כמו שעושה השב בתשובה שהרי כל המביא קרבן צריך שיתודה חטאתו הוידוי צריך הכנעה וחרטה וישים לבו שלא ישוב עוד לכסלה שגם השוגג נקרא חוטא שלא נזהר מלחטוא והחטא שנענשו משה ואהרן עליו שוגג היה וגם נדב ואביהוא ומתו על השוגג ועוזא על השל. ויש לנו הקדמה שכל המצות צריך לעשותם בשמחה שבזה נדע שיש לו בקנין אותה המצוה כמו שנתבאר במקומו ולזה אמר תחת אשר לא עבדת את ה' אלהיך בשמחה ועבדת את אויביך שאין העונש בעבור שלא עבד אלא בעבור שלא עבדו בשמחה וא"כ איך איפשר שיקריב הקרבן בשמחה ובעצבון שהם הפכים: <br>@44התשובה @55הלוים משוררים בשעת הקרבת הקרבן לפי שהדברים הרוחניים מקבלים גודל ושמחה בניגון ושיר ולכן אמר הקב"ה החוטא יתודה כשיביא קרבנו שהשב בתשובה צריך הכנעה ולפי שכל מצוה צריך שמחה ינגנו הלוים במקום הבעלים ויהיה נחשב כאלו הבעלים שמחים: 	Leviticus 1:2	
Toledot Yitzchak, Vayikra 3	@11והקריב מן התורים או מן בני יונה @33ארז"ל תורים גדולים ולא קטנים בני יונה קטנים ולא גדולים הטעם בתורים לפי שהנקבה מהם כשיאבד בן זוגה לא תדבק באחר לעולם וכן ישראל הדבקים בה' לעולם לא ימירוהו באחר ולכן קטנים פסולים שאינם ראוים לזיווג ומן היונים פסל גדולים לפי שהם קנאים ויבאו לידי פירוד ולכן בחר בקטני' קודם היותם לזיווג ולא הכשיר הקב"ה תרנגולים לקרבן לפי שהם בעלי זימה. ועל דרך הקבלה התורים יסודם מים ולכן הוכשרו גדולים לרמוז שהחסד צורך גדול לעולם בכל הדברים והיונים יסודם אש כמו שאמר ואברותיה בירקרק חרוץ שהזהב הירוק הוא גוון האש וההכפל בירקרק לתוקף הדין לכן נפסלו הגדולים והוכשרו הקטנים כי המיעוט ממנו מספיק: 	Leviticus 1:14	
Toledot Yitzchak, Vayikra 4	@11כי כל שאור וכל דבש לא תקטירו ממנו @33כתב הרמב"ם שמנהג עובדי ע"ז שבכל מנחתם היו מקריבים חמץ ומערבים דבש בכל קרבנותיהם ולכן אסרם לגבוה. ועל דרך הקבלה השאור והדבש רמז למדת הדין: 	Leviticus 2:11	
Toledot Yitzchak, Vayikra 5	@11וכל קרבן מנחתך במלח תמלח @33הטעם שאין דרך כבוד של גבוה בקרבן שיהיה תפל מבלי מלח כענין הקריבהו נא לפחתך. והרמב"ם כתב שמנהג עובדי ע"ז להרחיק המלח מן הקרבנות לפי שהמלח בולע הדם וההרחקה כדי שלא ילך אפי' טפה מן הדם לאיבוד כל כך היו נמשכין אחר מאדים וכחותיו ולהרוס כוונתם צוה במלח תמלח. ודרז"ל העולם כולו שלישו מדבר שלישו ישוב שלישו ים עמד ים לפני הקב"ה אמר רבונו של עולם במדבר נתנה תורה בישוב נבנה בית המקדש אני מה תהא עלי אמר לו עתידין ישראל שיקריבו מלח ע"ג המזבח. ועל דרך הקבלה יש במלח שני כחות משתנים זה הפך זה מים ואש ובכח חמימות האש המיבשו חוזר מלח ומים ואש כנגד מדת רחמים ומדת הדין ולזה קרא למלח ברית אלהיך לפי שבו יתקיים העולם ויכרת כמו שאמרו ז"ל ראה שאינו יכול להתקיים בדין שתף עמו מדת רחמים וכן המלח מקיים ומעמיד הבשר זמן מרובה ונותן טעם בכל המאכלים והוא מכרית גם כן כי המקום המלוח לא יעלה בו כל עשב וכתיב גפרית ומלח שריפה כל ארצה לא תזרע ולא תצמיח ואם לא כן למה קרא למלח ברית אלהים וכי המלח הוא ברית הש"י. וכתב רבי אברהם שהוא שבועה כמי שאומר אני משביעך בברית אלהיך שלא תשבית מלח מעל מנחתך: 	Leviticus 3:14	
Toledot Yitzchak, Vayikra 6	@11חלבו האליה תמימה @33אין חלב באליה אלא הכוונה חלבו עם האליה והכוונה שכשיסיר האליה תמימה עם העצם יוסר עמה חלב רב שהוא מחובר בה בצד הפנימי: 	Leviticus 3:9	
Toledot Yitzchak, Vayikra 7	@11ואם כל עדת ישראל ישגו @33אלו סנהדרין שאי איפשר שכל ישראל יסכימו בחטא ועל כן אמר מעיני העדה כי הסנהדרין והנביאים והחכמים הם עיני העדה: 	Leviticus 4:13	
Toledot Yitzchak, Vayikra 8	@11והקריבו הקהל פר בן בקר לחטאת @33ארז"ל מפני מה נאמר אל פתח אהל מועד מה שלא נאמר בכל הקרבנות משל לאוהבו של מלך שהביא דורון נאה למלך אמר המלך תלו אותו בפתח פלטרי כדי שידעו הכל מה דורון נאה הביא לי אוהבי. פירוש הדורון הנאה היא התשובה והתשובה הנאה היא שישוב בתשובה עם הדבר שחטא ולזה אמר והביא את הפר אל פתח אהל מועד והנה הקרבנות בכהן משיח והקהל שוים כי כן אהרן התחיל לעשות העגל וישראל טעו אחריו ומה שהזכיר בפר כהן משיח תמים לה' ולא הזכיר כן בכאן לרמוז שכוונת אהרן תמימה לה' כאמרו חג לה' מחר והקהל קצתם עשו ממנו ע"ז: 	Leviticus 4:14	
Toledot Yitzchak, Vayikra 9	@11אם הכהן המשיח יחטא @33בלשון החוטאים מצינו חילוקים במשיח אמר אם שאמר אם הכהן המשיח וכן בכל העדה ואם כל עדת ישראל ישגו ובנשיא אמר אשר נשיא יחטא ולא אמר אם וביחיד החוטא אמר ונפש כי תחטא. הטעם בזה שהכהן המשיח שהוא כהן גדול רחוק שיחטא ולז"א אמר אם שהוא ספק וכן כל הקהל רחוק ולזה אמר אם וביחיד אמר נפש כי תחטא כי מורה יותר ודאות מלשון אם ובנשיא מתוך גאותו שהוא המלך וכיוצא בו ודאי יחטא ולזה אמר אשר נשיא יחטא ולכן הביאו הנשיאים את אבני השוהם הנתונים על לב אהרן לפי שלבם לקחם. ובמדרש אשר נשיא יחטא לשון אשרי אמר רבי יוחנן בן זכאי אשרי הדור שהנשיא שלו מביא קרבן על שגגתו וכ"ש יביא על זדונו פירוש שילמדו ממנו העם: 	Leviticus 4:3	out of order
Toledot Yitzchak, Tzav 1	@11זאת תורת העולה היא העולה @33בעבור שהעולה היא הקרבן היותר מעולה מכל הקרבנות לפי שמכפר על ההרהור שבא מן הנפש לזה אמר היא העולה שאם לא כן היה מספיק שיאמר זאת תורת העולה על מוקדה על המזבח והטעם שאמר בעולה מוקדה על המזבח כל הלילה לפי שהאדם מהרהר בלילה וחוטא ביום כמו שאמר הנביא חושבים רע על משכבותם לאור הבקר יעשוה ואמר דוד המלך ע"ה און יחשוב על משכבו יתיצב על דרך לא טוב שבלילה חושב און וביום יתיצב על דרך לא טוב ולפי שהעולה באה על ההרהור לזה צוה שתשרף כל הלילה שתהיה הכפרה בזמן העבירה: 	Leviticus 6:2	
Toledot Yitzchak, Tzav 2	@11ולבש הכהן מדו בד @33פי' שצריך לשמש בבגדי כהונה אפילו לעבודה קלה שהוא להרים את הדשן שכל עובד את ה' צריך להשפיל עצמו מאד לפני השם יתברך ולכן צוה לכהן שירים הדשן בכל יום כדי שיכנע לפני השם יתעלה ולכן צוה לבני לוי שהם היותר קדושים והיותר נכבדים שבישראל שילכו אחרי העגלות והוא אומנות קל בבני אדם שנאמר ויקח משה את העגלות ואת הבקר ויתן אותם אל הלוים: 	Leviticus 6:3	
Toledot Yitzchak, Tzav 3	@11והאש על המזבח תוקד בו לא תכבה @33אחר שאמר ואש המזבח תוקד בו אמר כן לפי שמזבח העולה הוא מעצי שטים והיה מצופה נחשת כעובי דינר זהב והאש על המזבח תמיד לא תכבה לעולם ולא היה הנחשת ניתך ולא העץ נשרף והוא נס גדול לזה אמר והאש על המזבח וגומר כלומר ראה זה הנס הנעשה במזבח שהאש על המזבח תוקד בו לא תכבה והמזבח קיים. וחזר ואמר פעם שלישית אש תמיד תוקד על המזבח לפי שהמזבח מקום כפרה ורשעים אין להם כפרה ונדונין באש גיהנם ובמדרש היא העולה זו מלכות הרשעה שמתגאה ומעלה את עצמה סופה להיות נדונת באש: 	Leviticus 3:5	
Toledot Yitzchak, Tzav 4	@11וכל מנחת כהן כליל תהיה לא תאכל @33כתב הרמב"ם בעבור שכל כהן המקריב קרבנו הוא בעצמו אם יקריב מנחה ויאכלנה כאלו לא הקריב דבר כי מנחת יחיד לא יקריב ממנה כי אם הלבונה והקומץ ולא די מיעוט הקרבה אלא שיאכלנו וידמה שלא הקריב כלל ולכך ישרפו את כולה: 	Leviticus 6:16	
Toledot Yitzchak, Tzav 5	@11זאת תורת החטאת במקום אשר תשחט העולה תשחט החטאת @33העולה שחיטתה בצפון וכן החטאת וזה לפי שלא יכלם החוטא במעשה ולא ידעו בני אדם אם חטא בהרהור או במעשה שאם ישחט החטאת במקום זולת העולה ידעו כל הרואים שחטא במעשה והתורה חסה על כבודן של בני אדם אף על החוטאים: 	Leviticus 6:18	
Toledot Yitzchak, Tzav 6	@11זאת התורה לעולה למנחה ולחטאת וגו' @33במדרש גדולה תורה יותר מכל הקרבנות שנאמר זאת התורה וגו' כל העוסק בתורה כאילו הקריב עולה כאלו הקריב מנחה כאלו הקריב חטאת ואשם ומילואים וזבח השלמים: 	Leviticus 7:37	
Toledot Yitzchak, Tzav 7	@11ביום צוותו את בני ישראל להקריב קרבניהם @33יש בזה ספק א"כ מה זה שאמר הנביא כי לא דברתי את אבותיכם ולא צויתים על דברי עולה וזבח. התשובה לפי שאין צדיק שלא יחטא צוה בקרבנות להיותם כפרה אבל רצונו שלא יחטא ולא נהיה צריכים לקרבנות וז"ש הנה שמוע מזבח טוב וז"ש זבח ומנחה לא חפצת אבל חפצך שנשמע בקולך וז"ש אזנים כרית לי וז"ש וקרוב לשמוע מתת הכסילים זבח פירוש קרוב השם לשמוע תפלת הצדיק מזבח הרשעים ולז"א ישעיה שוחט השור מכה איש זובח השה עורף כלב מעלה מנחה דם חזיר זה על הרשעים המחזיקים ברשעתם ואמר ששוחט השה לקרבן כרוצח: 	Leviticus 7:38	
Toledot Yitzchak, Tzav 8	@11ויקח משה מדמו ויתן על תנוך אוזן אהרן הימנית ועל בוהן ידו הימנית ועל בוהן רגלו הימנית. @33הטעם שנתן הדם באלו האיברים יש אומרים לפי שהמשכן כולל צורתו שלשה עולמות כנגד עולם המלאכים לפנים מן הפרוכת. וכנגד עולם הגלגלים מחוץ לפרוכת שהוא אהל מועד. וכנגד זה העולם חצר המשכן. וזה גם כן באדם הראש כנגד עולם המלאכים. והלב כנגד הגלגלים שהוא בעל התנועה. וממתניו ולמטה כנגד העולם השפל. וצריך שיהיה במשכן אדם המכיר כל זה והוא הכהן הגדול ולכן נתן הדם שהוא כפרת הנפש בג' איברים הללו של הכהן המכפר. על תנוך אוזן אהרן הימנית שהאוזן בראש ועל בוהן ידו שהוא אמצע הגוף. ועל בוהן רגלו שהוא סוף הגוף. ונוכל לומר שנתינת הדם על תנוך אזנו לפי שיזכור וידקדק מה ששמע מהמצות שנצטוה בעבודת בהמ"ק ועל בוהן ידו שידקדק בעבודת בהמ"ק מה שיעשה איך יעשה ועל בוהן רגלו לזרז אותו שלא ילך ולא יכנס במקום שמצווה שלא יכנס בעת בלתי ראוי וגם אז בהכנעה שנאמר ואל יבא בכל עת אל הקדש וכתיב שמור רגלך באשר תלך אל בית האלהים. וחכמי הטבע כתבו כי כל אחד מהאצבעות משרת לחוש מחמשה חושים הראשון והוא גודל משרת לקנוח הפה והוא שבו חוש הטעם. והשני תוך הנחירים שבו חוש הריח. והשלישי לחוש המשוש למשש בכל חלקי הגוף ולפיכך הוא ארוך מכולן. והרביעי לקנח העין. והחמישי לקנח האוזן. והקב"ה ברא באדם חמשה חושים ומסר להם חמשה משרתים וזהו שלימותו יתברך כי אינו עושה דבר לבטלה ואנו רואין כי כל אחד ואחד מהאצבעות הולך לחוש שלו תמיד שלא בכוונה יתברך השם אשר יצר את האדם בחכמה. אבל רז"ל בכתובות אמרו שכל האצבעות נבראו לעבוד את ה' כל אחד מהם עבודה מיוחדת בענין קדושה שאמרו שם זו זרת זו קמיצה זו אמה זו אצבע זו גודל ואין צורך עתה להאריך בפירושו. ולפי שהארכתי בסדר ויקרא בענין הקרבנות וטעמיהן וזאת הפרשה מדברת בענין הקרבנות לא הארכתי בפי' זאת הפרשה ויעויין משם: 	Leviticus 8:23	
Toledot Yitzchak, Shmini 1	@11קח לך עגל בן בקר לחטאת וגו'. @33באלו הפסוקים יש ספקות: <br>@44הספק הא' @55משה צוה לאהרן שיקריב קרבנות בעדו וקרבנות בעבור ישראל וידוע שזכות הרבים גדול מזכות היחיד ומדוע צוה בתחלה קרבן יחיד ואחר כך קרבן ישראל: <br>@44הספק הב' @55מדוע צוה בקרבנות ישראל שעיר ובקרבנות אהרן לא צוה קרבן שעיר ולזה הספק אמרו רז"ל ישראל יש בהם בתחלה ויש בהם בסוף בתחלה וישחטו שעיר עזים בענין יוסף עם אחיו. ויש בהם בסוף עון העגל לכך קרבן שעיר לכפר על עון יוסף וקרבן עגל לכפר על מעשה העגל אבל באהרן לא היה לו אלא עון העגל לכן לא צוה בו שעיר. ויש להקשות בקרבנות ישראל צוה שעיר עזים לחטאת על מעשה עון השעיר שהחטאת בא על עון שנעשה בפועל ועגל לעולה על מחשבת עון העגל ולמה לא צוה קרבן גם כן על עון העגל שעשו בפועל שבעון העגל מחשבתם רעה שהיא לע"ז והמעשה ג"כ רע שנאמר וישתחוו לו ויזבחו לו ויאמרו אלה אלהיך ישראל: <br>@44הספק הג' @55ידוע שמחשבת אהרן לא היה לע"ז שנאמר ויאמר חג לה' מחר ולז"א פרקו את נזמי הזהב אשר באזני נשיכם אמר אהרן בלבו הנשים והילדים חסים על תכשיטיהם ויתעכב הדבר ובתוך כך יבא משה ויבן מזבח לדחותם ואם כן מדוע צוה לאהרן קרבן איל לעולה שהעולה היא על המחשבה ומחשבתו היה טובה: <br>@44הספק הד' @55כמו שצוה שלמים בקרבנות ישראל לשום שלום בין הקב"ה וישראל על עון העגל מדוע לא צוה גם כן שלמים בקרבנות אהרן שאמר ושור ואיל לשלמים לזבוח לפני ה': <br>@44הספק הה' @55ששתי קרבנות היו בכאן קרבנות אהרן על חטאו וקרבנות ישראל על חטאם כמו שאמר קח לך עגל בן בקר לחטאת ואיל לעולה תמימים והקרב לפני ה' הרי קרבנות לחטא אהרן ואמר עוד ואל בני ישראל תדבר לאמר קחו שעיר עזים לחטאת ועגל וכבש בני שנה תמימים לעולה וגו' הרי קרבן מיוחד לאהרן וקרבן מיוחד לבני ישראל ואם כן איך אמר ויאמר משה אל אהרן קרב אל המזבח ועשה את חטאתך ואת עולתך וכפר בעדך ובעד העם ועשה את קרבן העם וכפר בעדם ומאחר שקרבן העם לכפר בעדם איך אמר שקרבן אהרן לכפר בעדם שתי כפרות לישראל למה: <br>@44התשובה @55לספק הראשון למה צוה קרבן יחיד בראשונה ואחר כך קרבן כל ישראל בעבור שקרבן אהרן בא לכפר על מעשה העגל שהוא עצמו חטא וקרבן ישראל גם כן לכפר עליהם על שחטאו בעגל צריך שאהרן יהיה מכופר לכפר עליהם ואיך יוכל לכפר על אחרים אם הוא אינו מכופר וכמו שאמר והזה הטהור על הטמא: <br>@44והתשובה @55לספק השני למה צוה לבני ישראל להביא קרבן עולה שהוא על מחשבת העגל ולא צוה להביא חטאת על המעשה שהשתחוו לו ויזבחו לו. התשובה שעל עון שעבדו ע"ז בפועל וישתחוו לו ויזבחו לו כבר מתו בעון ההוא שהיו בישראל שלשה כתות יש שעבדו לעגל בעדים והתראה ואלו נהרגו בסייף כמשפט עיר הנדחת ועל אלו אמר כה אמר ה' אלהי ישראל שימו איש חרבו על ירכו והרגו איש את אחיו ואיש את רעהו ואיש את קרובו ויפול מן העם ביום ההוא כשלשת אלפי איש. ויש שעבדוהו בעדים ולא התראה ואלו מתו במגפה ועל אלו אמר ויגוף ה' את העם על אשר עשו את העגל. ויש שעבדוהו בלי עדים והתראה ואלו מתו בהדרוקן שבדקום המים ששרפו משה באש ויטחן עד אשר דק ויזר על פני המים וישק את בני ישראל וצבו בטניהם כסוטה. ואם כן כל אותם שעבדו העגל מתו לא נשארו אלא אותם ששמחו בעגל וחשבו שיש בו ממש ולכן לא צוה לישראל שיקריבו קרבן חטאת על שעבדוהו אלא צוה בקרבן עולה על המחשבה. <br>@44והתשובה @55לספק הג' שאחר שמחשבת אהרן לא היתה רעה מדוע צוה בו איל לעולה אח' שהעולה באה על המחשבה. התשובה ארז"ל וירא אהרן מה ראה ראה חור בנה של מרים שהרגוהו כבר ויבן מזבח לפניו התבונן מן הזבוח לפניו ואהרן לא היה חושש אם יהרגוהו אלא חשש לרעה שהיה בא על ישראל שאמר אם אמסור עצמי להריגה כל ישראל יתחייבו כליה ולא יהיה תקומה למפלתם כענין שנאמר אם יהרג במקדש ה' כהן ונביא לכן עשה העגל ובזאת המחשבה חטא שיותר טוב היה שיהרגוהו ולא יבוא על ידו תקלה גדולה כזאת לישראל כמו שאמר משה מה עשה לך העם הזה כי הבאת עליו חטאה גדולה אבל לפי שהמחשבה העיקרית שהוא בענין העגל לא היתה רעה לכן כשצוה להביא קרבן עגל לו היה לחטאת שהחטא העצמי לו לא היה אלא על המעשה אבל באיל צוה לעולה לסבה שחטא במחשבה שחשב שהיה יותר רע שיהרגוהו משיעבדו העגל: <br>@44והתשובה @55לספק הרביעי למה לא צוה בקרבן אהרן שלמים הטעם לפי שהשלמים באים לשום שלום והקב"ה ידע שביום ההוא לא יהיה שלום לאהרן שימותו בניו: <br>@44תשובה @55לספק החמישי למה אמר בקרבן אהרן וכפר בעדך ובעד העם. התשובה שאהרן חטא והחטיא חטא בעשיית העגל והחטיא שאם לא עשאו לא היו משתחוים לו ולז"א וכפר בעדך במה שחטאת בעשייתו וגם כפר עליך במה שחטאת בהחטיא את העם וזהו ובעד העם ואמר עוד ועשה את קרבן העם וכפר בעדם במה שהם חטאו בעגל: 	Leviticus 9:2	
Toledot Yitzchak, Shmini 2	@11היום ה' נראה אליכם. @33נראה בזאת המלה יש אותיות אהרן ובמלת אליכם יש בו אותיות מיכאל שרו של ישראל לומר שלכבוד אהרן נראית שכינה בגלוי להראות לכל שנתכפר עון העגל ורמז עוד שלכבודו הוקם על ישראל היום מיכאל לשר עליהם וזהו שאמר על הזקן זקן אהרן שתי פעמים לומר שאלו השנים נמשחו באותו היום לכהנים גדולים מיכאל למעלה ואהרן למטה: 	Leviticus 9:4	
Toledot Yitzchak, Shmini 3	@11ותצא אש מלפני ה' ותאכל על המזבח את העולה @33ביום השמיני שנתחנך המשכן בקרבנות שבאו לכפר על מעשה העגל ירדה אש מן השמים לקבל אותם והאש הזאת עמדה עד דורו של שלמה שבנה הבית וכל ימי הבית היתה האש קיימת ולא כבתה עד שחרב וז"ש אש תמיד תוקד על המזבח לא תכבה. וכן מצינו י"ב אשות שנפלו מן השמים בזמנים חלוקים ו' מהם היו לקבלת הקרבנות דרך רצוי וששה דרך נקמה. הא' היא האש הזאת. הב' לגדעון כשאמר למלאך ועשית לי אות שאתה מדבר עמי וכתיב וגדעון בא ויעש גדי עזים ויגע בבשר ובמצות ותעל האש מן הצור. הג' האש שירדה בימי מנוח כשנגלה המלאך לאשתו דכתיב ויקח מנוח את גדי העזים ואת המנחה ויעל על הצור לה' וכתיב ויהי בעלות הלהב מעל המזבח השמימה ותחלה קראו צור ואחר שנתקבל הקרבן קראו מזבח. ד' לדוד שקנה המקום בגורן ארונה היבוסי וכתיב ויבן שם מזבח לה' ויעל עולות ושלמים ויקרא אל ה' ויענהו ה' באש מן השמים על מזבח העולה. הה' לשלמה כשנשלם בנין בית המקדש דכתיב וככלות שלמה להתפלל והאש ירדה מן השמים ותאכל את העולה ואת השלמים וכבוד ה' מלא את הבית. הו' לאליהו שאמר ענני ה' ענני וירד אש שנאמר ותפול אש ה' ותאכל את העולה ואת העצים וגו'. והששה שירדו דרך נקמה אחד אש לנדב ואביהוא שנאמר ותצא אש מלפני ה' ותאכל אותה. הב' בתבערה שנא' ויהי העם כמתאוננים וכתיב ותבער בם אש ה'. הג' במחלוקתו של קרח דכתיב ותצא אש מלפני ה' ותאכל את החמשים ומאתים איש. הד' בענין איוב שנא' אש אלהים נפלה מן השמים החמישית והששית על ידי אליהו שירדה אש מן השמים ושרפה לשר חמשים וחמשיו וגם פעם שנית לשר חמשים וחמשיו שנא' ותרד אש מן השמים ותאכל אותו ואת חמשיו: 	Leviticus 9:24	
Toledot Yitzchak, Shmini 4	@11ותצא אש מלפני ה' ותאכל אותם @33חז"ל נחלקו בחטא נדב ואביהוא. י"א שנתחייבו מיתה מיום מתן תורה הציצו בשכינה שנאמר וישלח את נערי בני ישראל ויראו את אלהי ישראל. וי"א שתויי יין נכנסו למקדש. וי"א שמתו על שהורו הלכה בפני משה רבן הכוונה בזה לפי שהסבות שאין אדם משיג חכמות רבות. אחת שמבקש להשיג יותר ממה שאפשר בטבעו וזהו דעת מי שאמר שהציצו בשכינה יום מתן תורה. סבה אחרת לפי שהוא להוט בתענוגים גופיים וזהו דעת האומר שתויי יין נכנסו למקדש סבה אחרת אהבת הניצוח שאינו רוצה להיות מודה על האמת וזהו דעת האומר שהורו הוראה בפני משה רבן. סבה אחרת ההרגל והמנהג שהכפרי שמורגל להיותו ישן בקרקע אם ירצה לישן במטה חשובה בסדינין לא יוכל לישן וזהו פשט הפסוק בהקריבם אש זרה שאש זרה היו מורגלים בה ולא רצו באש של גבוה שלא הורגלו: 	Leviticus 10:2	
Toledot Yitzchak, Shmini 5	@11וידבר ה' אל אהרן לאמר @33הטעם שנתייחד עמו הדיבור ארז"ל לפי ששתק בנחמת משה שאמר וידום אהרן וארז"ל קיבל שכר על שתיקתו והטעם לפי שאין מנחמין את האבל בשעה שמתו מוטל לפניו שאז מצטער יותר וצועק יותר ממה שהיה צועק ואהרן שתק בנחמה שנחמו משה ומתו מוטל לפניו ולזה קיבל שכר על שתיקתו שנתייחד הדיבור עמו שנאמר וידבר ה' אל אהרן לאמר. ואחשוב שהטעם שדיבר עם אהרן לבדו זה הדיבור לפי שאמרו בטעם הקישור שסמך למיתת נדב ואביהוא יין ושכר אל תשת שתויי יין נכנסו למקדש. ויש להקשות שהכתוב אמר שחטאם ויקריבו אש זרה ואיך אמר שתויי יין אלא כוונתו שמה שטעו באש זרה לפי ששכלם היה מעורבב בשתיית היין ולפי שהיה קלון לאהרן שיאמר לו ע"י אמצעי לא תשתכר כמו שנשתכרו בניך ומתו בשכרותם לכן אמר לו הקב"ה בעצמו כן הרי לך טעם למה נתייחד עמו הדיבור וטעם לסמיכת יין ושכר למיתת בני אהרן. ואיפשר לתת טעם עוד לסמיכת יין ושכר למיתת בני אהרן לפי שהיו אהרן ובניו אבלים והיין מסיר קצת הדאגה שנא' תנו שכר לאובד ויין למרי נפש לזה סמך לו יין ושכר אל תשת אסור לך לשתות יין להתנחם ולהסיר ממנו הדאגה דיבר עם אהרן לבדו שבזה ישמח ויגל: 	Leviticus 10:8	
Toledot Yitzchak, Shmini 6	@11ראשיכם אל תפרעו וגו' ואחיכם כל בית ישראל יבכו את השריפה. @33יש להקשות מדוע לא יבכו הם אחיהם שבבטן אחד נוצרו ויבכו הזרים והתשובה שהבוכה על מת או הוא להיזק שהגיע למת או להיזק שהגיע לאבל מפטירתו וכאן א"א להיזק שהגיע לאבל שכל התורה והחכמה שידע נדב ואביהוא היו יודעים אלעזר ואיתמר א"כ אם יבכו מורה שהם בוכים על הרע שהגיע למתים וא"כ יחשבו רואי הבכי שזהו לפי שנדב ואביהוא ירשו גיהנם וזהו חילול השם לכן הזרים יוכלו לבכות ולהתאבל על החסרון שעושה להם: 	Leviticus 10:6	
Toledot Yitzchak, Shmini 7	@11זאת החיה אשר תאכלו מכל הבהמה אשר על הארץ @33היה ראוי שיאמר זאת הבהמה אשר תאכלו מכל הבהמה אשר על הארץ. ואמרו במדרש למה הדבר דומה לרופא שהלך לבקר שני חולים אחד יש בו סכנה אמר להם תנו לו כל מה שמבקש לאכול נכנס לשני אמר להם תנו לו מאכל פלוני ואל תתנו לו מאכל פלוני לימים זה שהתיר לו המאכלים כולם מת זה שהתיר לו קצת ואסר לו קצת נתרפא אמרו מה זאת אל זה שראיתי בו סימני חיים התרתי לו זה ומנעתי לו זה וזה שראיתי בו סימני מיתה התרתי לו הכל כך התיר הקב"ה לאומות עע"ז שקצים ורמשים וכל העבירות לפי שהם מוכנים לגיהנם אבל ישראל שהם לחיים אמר להם את זה תאכלו ואת זה לא תאכלו ולכך אמר זאת החיה שהוא לשון חיים לפי שישראל דבקים בחיים שנאמר ואתם הדבקים בה' אלהיכם חיים כולכם היום ע"כ הכוונה בזה שמאכלות אסורות כגון בהמות ועופות ודגים טמאים אינם משבע מצות בני נח: 	Leviticus 11:2	
Toledot Yitzchak, Shmini 8	@11כל מפרסת פרסה ושוסעת שסע פרסות מעלת גרה בבהמה אותה תאכלו. @33מה שאמר בבהמה לא היה צריך שהיה די שיאמר מעלת גרה אותה תאכלו שכבר אמר זאת החיה אשר תאכלו מכל הבהמה אשר בארץ התשובה אמרו במס' חולין פ' בהמה המקשה שאם נמצאת במעי פרה גמל או חזיר מותר שאמרו שם גמל בן פרה מותר ולזה אמר בבהמה לומר שכל בהמה שמצאו בבהמה מותר כאלו אמר מכל הבהמה בבהמה אותה תאכלו דהיוצא מן הטהור טהור והיוצא מן הטמא טמא אבל מצאו עוף תוך בהמה אסור שנאמר מכל הבהמה בבהמה אותה תאכלו כדאיתא התם: 	Leviticus 11:3	
Toledot Yitzchak, Shmini 9	@11את זה לא תאכלו ממעלי הגרה וממפריסי הפרסה את הגמל כי מעלה גרה ואת השפן כי מעלה גרה הוא ואת הארנבת כי מעלת גרה ואת החזיר כי מפריס פרסה טמא הוא. @33יש להקשות מה צורך להאריך ולומר דין אלו הארבעה הרי כבר אמר שמי שיש לו שתי סימני טהרה אותה תאכלו שנראה שמי שאין לו שתי סימני טהרה אלא סימן אחד לא נאכל ואם רצה לומר כן לעבור בלאו היה לו לומר וכל בהמה אשר איננה מפרסת פרסה ומעלת גרה לא תאכלו מה צורך לפרט גמל שפן ארנבת חזיר. תשובה תורתינו הקדושה מלאה חכמות ורצה להודיענו שאין בהמה בעולם שיש לה סימן אחד של טהרה וסימן אחד של טומאה אלא אלו הארבעה אבל זולתם כולם יש לכל אחת מהם שני סימני טהרה או שני סימני טומאה: 	Leviticus 11:4	
Toledot Yitzchak, Shmini 10	@11מבשרם לא תאכלו ובנבלתם לא תגעו @33ארז"ל יכול יהו ישראל מוזהרין על מגע נבילה תלמוד לומר אמור אל הכהנים כהנים מוזהרין ואין ישראל מוזהרין קל וחומר מה טומאת מת חמורה לא הזהיר בה אלא כהנים טומאת נבילות קלה לא כל שכן מה תלמוד לומר לא תגעו ברגל שחייב אדם לטהר עצמו ברגל ע"כ וזה אסמכתא. אבל על דרך הפשט אם תרצו להיות טהורים לא תגעו בנבלתם ולזה החזיר ואמר טמאים הם לכם: 	Leviticus 11:8	
Toledot Yitzchak, Shmini 11	@11וכל אשר אין לו סנפיר וקשקשת במים שקץ הוא לכם @33זה הפסוק מיותר שכבר אמר כל אשר אין לו סנפיר וקשקשת בימים ובנחלים שקץ הם לכם. התשובה שיש דגים שכשמעלים אותם מן הים נשרים הקשקשים במים ויעלה על הדעת שהוא טמא לזה אמר כל אשר אין לו סנפיר וקשקשת במים שקץ הוא לכם הא שמי שיש לו סנפיר וקשקשת במים אף שכשעלה מן המים אין לו קשקשי' טהור: 	Leviticus 11:12	
Toledot Yitzchak, Shmini 12	@11ואת אלה תשקצו מן העוף את הנשר ואת הפרס ואת העזניה @33בעופות לא נתנה התורה סימנים אלא הזכיר עשרים וארבעה עופות טמאים וכל שאר העופות שיש בעולם טהורים ומי שמכיר אלו כ"ד עופות אין צריך סימנים לדעת מי הם העופות הטהורים אבל מי שאינו מכירם צריך סימנים לאכול עופות וחז"ל נתנו סימנים ולפי שיש מחלוקת בין הפוסקים דע שהעוף שודאי הוא דורס טמא ומי שידענו שודאי אינו דורס הוא טהור והעוף שיש לנו ספק אם דורס אם לאו אם יש לו שלשה סימנים טהור שודאי אינו דורס והם זפק אצבע יתירה קרקבן נקלף ואף שרש"י סבר שאע"פ שיש לו ג' סימנים אלו אסור לאוכלו עד שידענו בקבלה שאינו דורס ויש סברות אחרות דע שהסברה האמיתית היא זאת וכן כתב הרמב"ן ז"ל. ועכשיו ראוי שנדע סבת כל זה והטעם לפי שהקב"ה רצה שנהיה בריאים לשיהיה שכלנו זך להשכיל בתורה ובמצות ולזה צוה שלא נאכל בהמה דורסת לפי שהם בעלי שחורה ואדומה שרופה וגם שבהם סם ממית ולזה ראוי שנבין הפסוק והוא שאמר כל מפרסת פרסה ושוסעת שסע פרסות. יש להקשות היה די שיאמר כל מפרסת פרסה דהיינו שוסעת שסע פרסות ועוד אחר שאמר ושוסעת שסע מה צורך לומר פרסות פעם אחרת אלא הכוונה שיד הבהמה היא באחד משלשה פנים אחד פרסה שלימה כפרסת חמור וסוס שנית יד גמורה כיד אדם דוב ואריה שהיא יד עם אצבעות. שלישית פרסה שסועה בנתים לשני חלקים ומה שאמר מפרסת פרסה לומר שאם אינה פרסה אלא יד באצבעות היא טמאה וחזר ואמר ושוסעת שסע לומר שאם היא פרסה גמורה שלימה כסוס טמאה וחזר ואמר שסע פרסות לפי שאיפשר שהפרסה שסועה מלמעלה ודבוקה מלמטה כגמל לזה אמר פרסות שהיא סדוקה ג"כ מלמטה וזהו שאמר אחר כך לכל הבהמה אשר היא מפרסת פרסה ושסע איננה שוסעת וגרה איננה מעלה טמאים הם לכם. והטעם לזה שמי שיש לו פרסה גמורה הוא כלי למלחמה לפי שעושה עמו מלחמה גדולה וחזקה לפי שהפרסה שלימה ואותה שיש לה אצבעות היא כיד שהיא למלחמה כדוב ואריה אבל מי שאינו לא זה ולא זה אלא פרסה שסועה באמצע היא לילך בה כרגל ואינו למלחמה ומה שאמר מעלת גרה הוא מלשון גרון שחוזר המאכל דרך הגרון מאצטומכא לפה או הוא מלשון גררה שמגררת ומביאה המאכל מהאצטומכא לפיה והטעם לפי שאומר בספר בעלי חיים שכל בהמה שתיקן לו הטבע דרכים רבים לעיכול הוא בעבור שאותו הבעל חי הוא דק וזך ובעבור שהמזון הוא רחוק מהיותו מזון לאותו הבעל חי הוצרך הטבע בחכמת בוראו לתת בו כלים רבים לעכולי' רבים לשישוב המזון דק מצד העיכולים הרבים אבל הבעל חי החומרי אין צריך כל כך עיכולים והמזון חומרי ראוי לו ולכן מי שהוא מעלה גרה הוא שחוזר המאכל להתעכל בפה ובאצטומכא פעם אחרת וא"כ אותו הבעל חי דק וזך ומזונו דק וזך ג"כ ואמרו חכמי הרפואה שחלב חזירה אם יינק היונק ממנו יהיה אותו הנער מצורע הרי טעם לטהרת הבהמות ולטומאתם. והטעם לדגים הטהורים בסנפיר וקשקשת וזולתם טמאים לפי שהדג שיש לו סנפיר עולה למעלה במים ולזה הוא דק וזך ומי שאין לו סנפיר לעולם הוא בעומק המים ובעכירות שבהם. וטעם הקשקשת לפי שבקשקשת משליך הדג מותרות הגוף כמו שהצפרנים הם מותר הגוף ועוד שהטבע הבדיל החלק הארציי שבו מחלק הדק והטוב ועוד שכמו שהבעלי חיים אין צריכים מלבושים לפי שהם חומריים והאדם צריך מלבוש לפי שהוא דק כן הבעלי חיים הדקים הכין להם הקב"ה מלבוש והם הקשקשים. ומצאתי שהדגים טמאים יש בהם רעות אף שלהם טעם טוב שדג למפריא' אומרים הנוצרים שהוא מאכל ערב וטוב וממנה יהיה סם המות שאם יתנו זה הדג בשתן נער בטחב חמשה ועשרים יום טמון ברפת ואחר יבשלוהו באש עד שימחה כולו וישוב משיחה ימית בנגיעה והאיד העשני העולה בכסוי נחשת של הקדירה ההיא שנוזל יותר חזק להמית בנגיעה וכל שכן במקום חבורה ומשימין בעת הבישול מוך בנקבי חוטמם שלא יזוקו בריח וכתבתי זה לשנתרחק מדגים טמאים. והטעם לעופות הטהורות בסימנים שאמרתי הוא א' זפק שמי שאין לו זפק אין לו עיכול טובה במזון והעוף החומרי מספיק לו מזון חומרי ואין צריך זפק ולכן האווז שאין לו זפק הוא מזון רע וקרקבן נקלף לפי שאחר שהוא נקלף הם שתי עורות ועיכול המזון טוב כאדם שהוא לבוש מלבוש על מלבוש שהוא חם ועיכולו יהיה טוב וכשאינו נקלף ביד אע"פ שהוא נקלף בסכין והם שתי עורות הוא כעור אחד. ואצבע יתירה לפי שאותו האצבע הוא יפה לילך על הארץ שהרגל מתיישב בטוב באותו האצבע ובודאי הכין לו הקב"ה זה האצבע לשילקוט שיבלים ועשבים ולא לדרוס שהדורס עיקרו אינה ההליכה אלא הפריחה לדרוס ועוד שהאצבע יבלבל דריסתו ויעכבנה אם כן אינו דורס. ועוד שהטבע אין לו כח לעשות שתי פעולות שלימות בבת אחת ואחר שהשליך כחו לעשות אצבע יתירה אין לו כח בצפרנים לדרוס. ולכן אמרה תורה שלש שנים יהיה לכם ערלים שאין כח בטבע לעשות שני דברים לגדל האילן ולעשות פירות משובחים ותוך שלשה צריך גידול ולכן הפירות שיעשה יהיו מחום מועט ולחות נכרי הרבה בו וכן הנער אינו מוליד עד היותו בן י"ג שנה ויום אחד לפי שהטבע משליך כחו בגידול וגם עד י"ח שנה או עשרים אינו מוליד היטב ולכן אסרה תורה פרס לפי שדורס והוא עוף גדול ואינו נמצא בישוב ועוד יש לו טבע שכל כך דורס שעושה העוף שדורס במהרה חלקים כמו הלא פרוס לרעב: 	Leviticus 11:13	
Toledot Yitzchak, Shmini 13	@11עזניה @33היא עזה וחזקה לדרוס ושמה אבישטרוץ ואוכלת ברזל וזכוכית וגם לזה נקרא עזניה: 	Leviticus 11:13	
Toledot Yitzchak, Shmini 14	@11דאה @33היא ראה שבמשנה תורה ויש לה שני דברים הצריכים לדרוס אחד שרואה מאוד מרחוק כאז"ל שיושבת בארץ ישראל ורואה נבילה בבבל ונקרא וולטור והוא שם העופפות. השנית שפורח' במהרה להשיג הנדרס שנאמר כאשר ידאה הנשר ולזה יש לה שתי שמות ראה דאה ואיה שוכנת באיים ודמה נשרפת והיא גארסה: 	Leviticus 11:14	
Toledot Yitzchak, Shmini 15	@11עורב @33מלשון לא יאהל שם ערבי שיושבת שמה: 	Leviticus 11:15	
Toledot Yitzchak, Shmini 16	@11יענה @33כמו ויען איוב שצועקת ומשמעת קול יללה: 	Leviticus 11:16	
Toledot Yitzchak, Shmini 17	@11תחמס @33שכל כך דורסת שהוא כאלו חומסת לעופות הדורסים שהיא דורסת הכל ואמרו בגמרא וכי בת יש ליענה אלא זו ביצתה מכאן דביצת טהורה מותרת ואינה אסורה משום אבר מן החי: 	Leviticus 11:16	
Toledot Yitzchak, Shmini 18	@11שחף @33מלשון שחפת שהיא חמה מאד ועוד שהאוכלו יוקדח: 	Leviticus 11:16	
Toledot Yitzchak, Shmini 19	@11נץ @33שיש לו נוצה רבה מצד חומה והוא אצור בלע"ז: 	Leviticus 11:16	
Toledot Yitzchak, Shmini 20	@11כוס @33שמתכסה מבני אדם ושוכנת בהרים ובמדברות ונקרא פאלקון: 	Leviticus 11:17	
Toledot Yitzchak, Shmini 21	@11שלך @33שולה דגים מן הים או שיש עוף שמשליך בניו ואינו מגדלם והוא זה: 	Leviticus 11:17	
Toledot Yitzchak, Shmini 22	@11ינשוף @33שפורח בנשף בערב יום והוא קיק: 	Leviticus 11:17	
Toledot Yitzchak, Shmini 23	@11תנשמת @33ישום כל רואהו: 	Leviticus 11:18	
Toledot Yitzchak, Shmini 24	@11קאת @33שמקיאה מה שאוכלת: 	Leviticus 11:18	
Toledot Yitzchak, Shmini 25	@11רחם @33שמרחמת מאד על בניה: 	Leviticus 11:18	
Toledot Yitzchak, Shmini 26	@11חסידה @33שעושה חסידות עם חברותיה בענין המזון סגואניה בלע"ז אבל יש לה סגולות אחרות רעות: 	Leviticus 11:19	
Toledot Yitzchak, Shmini 27	@11אנפה @33שכועסת מהרה: 	Leviticus 11:19	
Toledot Yitzchak, Shmini 28	@11דוכיפת @33הודו כפות קרישט"ה בלע"ז נפולה נטויה וי"א שבוקעת הסלעים במקום מהלכה. דו מלשון טן דו כיפת מלשון כיפי שהוא סלעים: 	Leviticus 11:19	
Toledot Yitzchak, Shmini 29	@11וזה לכם הטמא בשרץ השורץ על הארץ@33: 	Leviticus 11:29	
Toledot Yitzchak, Shmini 30	@11הצב @33הוא שרץ מתנפח מאד בעת כעסו עד שיבקע וימות ואותה האיד היוצא ממנו ימית כל מה שיפגוש מן הב"ח ולזה נקרא צב מלשון לצבות בטן: 	Leviticus 11:29	
Toledot Yitzchak, Shmini 31	@11לטאה @33לגארטיש"ה בלע"ז: 	Leviticus 11:30	
Toledot Yitzchak, Shmini 32	@11תנשמת @33הוא הנקרא טלפה ואין לו עינים ואוכל שרשי העשבים תחת הקרקע ובכאן ארבעה פרשיות הראשונה בבהמות וחיות טהורות וטמאות שאמר בה זאת החיה אשר תאכלו. הפרשה השנית בדגים מותרים ואסורים שאמר את זה תאכלו מכל אשר במים. הפרשה השלישית בעופות מותרות ואסורות שאמר בה את אלה תשקצו מן העוף. הפרשה הרביעית בשרצים שאמר בה וזה לכם הטמא בשרץ השורץ על הארץ. וזהו בסדור נכון בדרך ארבע יסודות עפר מים אויר אש. הפרשה הראשונה ביסוד העפר והם בהמות וחיות. הפרשה השנית ביסוד המים והם הדגים. הפרשה השלישית ביסוד האויר והם העופות. הפרשה הרביעית ביסוד האש שאמר בה והצב למינהו. והצב שני מינין אחד כמו ערוד והשני סלמנדרא והיא מתילדת באש בתנור שנתחמם שבעה שנים רצופין יום ולילה ואם תפרד רגע מהאש מיד תמות כדגים שמתים בהפרדם מן המים ועל זה ארז"ל כשהיה מגיע רבי עקיבא אצל מקרא זה והצב למינהו היה אומר בו מה רבו מעשיך ה' כולם בחכמה עשית בראת בריות גדולות בים בריות גדולות ביבשה שבים אלמלא יוצאות ליבשה מיד מתות ושביבשה אלמלא נכנסו לים מיד מתות בראת חיות גדולות באש בריות גדולות באויר שבאש אלמלא יוצאות לאויר מיד מתות ושבאויר אלמלא נכנסות באש מיד מתות הוי אומר מה רבו מעשיך ה': 	Leviticus 11:30	
Toledot Yitzchak, Tazria 1	@11אשה כי תזריע וילדה זכר וטמאה שבעת ימים וגו' ואם נקבה תלד וגו'. @33יש לשאול למה לנקבה הטומאה כפל הזכר וכתב ר"א השם גזר על הזכר כמספר הימים שתשלם צורתו בבטן והנקבה כפלים וזה ברור ומנוסה ע"כ. אבל לרז"ל אחד הזכר ואחד הנקבה הצורה נגמרת למ' יום הטעם לפי שטבע הנקבה קר ולח והלחה ברחם האם רבה וקרה צריכה נקיון גדול. והיה ראוי שיאמר אשה כי תלד זכר מה צורך לומר תזריע לכן דרז"ל אשה מזרעת תחלה יולדת זכר איש מזריע תחלה יולדת נקבה. והטעם שכשהאשה מזריע תחלה זרע הזכר שהוא אחרון בא ומתגבר עליו לפי שהטיפה שלה שבאה בראשונה היא כמו השדה שזורעין בו והטיפה האחרונה שהיא שלו הוא כחטים שזורעין בשדה והוא בהפך כשהאיש מזריע תחלה אותה הטיפה היא כשדה והטיפה האחרונה שהיא שלה הוא כחטים שזורעים בשדה. ועוד שהאשה שמזרעת תחלה הוא לסבה שחמדה לבעלה וציירה אותו בלבה ולכן תתעבר כמוהו וכשהאיש מזריע תחלה הסבה הוא שחשק באשתו וצייר אותה בדמיונו ולכן ילדה כמותה. ואע"פ שזה הענין אינו מעלה ומוריד לענין דין היולדת הודיעה לנו התורה זה הדרוש לפי שבתורה כלולות כל החכמות ורצתה התורה לעשות לנו חכמים ונבונים בחכמות. ועוד שיש תועלת לנו בזה לומר לנו שכל בן ישראל ראוי להשתדל לשיהיה לו בן זכר שישאר במקומו לעבוד את ה' כמ"ש תחת אבותיך יהיו בניך ואם ירצה שיהיה לו בן זכר ישהה עצמו על הבטן לשתזריע היא תחלה כמו שאחז"ל בפירו' הפסוק שאמר שכר פרי הבטן. ויש ספק על זה ממה שאמרו בברכות פרק הרואה שלשה ימים הראשונים יבקש אדם רחמים שלא יסריח משלשה עד ארבעים שיהא זכר מארבעים עד שלשה חדשים שלא יהא סנדל משלשה עד ששה שלא יהא נפל מששה עד תשעה שיצא בשלום ואם כן נראה שזה הדבר תלוי בתפלה ולא בטבע. התשובה בטבע תלוי שאם הזריעה תחלה יולדת זכר אבל אם הזריע הוא תחלה לזה צריך תפלה ועוד תלוי בתפלה כשהזריעו שניהם בבת אחת: 	Leviticus 12:2	
Toledot Yitzchak, Tazria 2	@11אשה כי תזריע וילדה זכר. @33אמר רבי שמלאי כשם שיצירתו של אדם אחר כל בהמה חיה ועוף כך תורתו נתפרשה אחר כל בהמה חיה ועוף והוצרך רבי שמלאי לומר כן לפי שהוקשה לו אחר ששלימות האדם גדול והבעלי חיים יש בהם חסרון היה ראוי שיפרש בתחלה תורת האדם ואחר כן תורת בעלי חיים ולמה פירש בתחלה תורת הבהמות והחיות והעופות מי הם טהורים ומי הם טמאים ואחר כך פירש האדם וטהרתו והשיב שתורתו נמשכה ליצירה כמו שבתחלה יצר כל הבעלי חיים ובסוף יצר את האדם כן הוליך בכאן הסדר ההוא. והטעם שביצירה ברא בתחלה כל הבעלי חיים וכל הצמחים שאם היה בורא בתחלה האדם ואח"כ הצמחים מה יאכל היה מת ברעב וכן הבעלי חיים אם לא היה בורא אותם בתחלה איך ישתמש בסוסים בחמורים וכן מה ילבש ומה ינעל אלא בצמר צאן ועורות בקר אף ע"פ שאינו אוכל מהם ועוד שהיסודות הולכים מעלת השלימות שכשמתרכבים זה עם זה ומתמזגים נתהוו מהם הצמחים וכשנתמזגו עוד לעזוב יותר מן האיכות שבהם ובאים אל השיווי יותר נתהוו מהם בעלי חיים וכשנתמזגו היסודות יותר עשה מהם הקב"ה אדם שהוא שוה המזג מכל אשר לפניו ולכן ברא הקב"ה קודם לאדם הבעלי חיים ולכן כמו שביצירה יצר את האדם אחר כל בהמה חיה ועוף כך תורתו אחר כל בהמה חיה ועוף ויש באלו הפסוקים ספקות: <br>@44הספק הא' @55מה יחס יש בין הצרעת ליולדת לשסמך אחריה אדם כי יהיה בעור בשרו שאת או ספחת או בהרת ועוד מה יחס בין אשה כי תזריע לבהמות חיות ועופות שסמכה לפניהם ועוד מה יחס יש בין הצרעת לבהמות חיות ועופות טהורות שסמך הצרעת להם. הספק השני במאמר רבי שמלאי שאם רצה התורה להוליך סדר דיני האדם והבעלי חיים כסדר היצירה היה ראוי שיפרש בתחלה דיני אדם כי יהיה בעור בשרו ואחר כך אשה כי תזריע שכן ביצירה נברא אדם בתחלה ואח"כ נבראת חוה. הספק השלישי במצות המילה שאמר וביום השמיני ימול בשר ערלתו מה צורך לצוות כן אחר שכבר צוה אברהם וכרת ברית עם הקב"ה לעשות כן הוא ובניו כל הימים כמו שאמר ויאמר אלהים אל אברהם ואתה את בריתי תשמור אתה וזרעך אחריך לדורותם זאת בריתי אשר תשמרו ביני וביניכם ובין זרעך אחריך המול לכם כל זכר ונמלתם את בשר ערלתכם והיה לאות ברית ביני וביניכם וערל זכר אשר לא ימול את בשר ערלתו ונכרתה הנפש ההיא מעמיה את בריתי הפר וא"כ מה צורך לכפול ולצוות וביום השמיני ימול בשר ערלתו: <br>@44הספק הד' @55אלו הונח שהיה צריך התורה לחזור לצוותו אין כאן מקומו ברית מילה קדוש וטהור מי הכניסו בין הטומאות ומי נתן כהן בבית הקברות: <br>@44התשובה @55לכולם שהצרעת אמרו חכמי הרפוא' שאיפשר לבא לאחד משלשה סבות. האחת בעבור מאכלות רעות. השנית ששכב עם אשה בנדתה וכן ארז"ל שכל מי שישמש אם האשה ביום ראשון לנדתה יהיה הולד מצורע לעשר שנים ואם שמש לשני ימים לנדתה יהיה מצורע לעשרים שנה ואם בשלשה לנדתה יהיה מצורע לשלשים שנים וכן עד ז' ימים ואם ביום שביעי יהיה מצורע לשבעים שנים ע"כ וזהו שאמר אשתך כגפן פוריה בירכתי ביתך פירוש כשהיא נדה לא תשכב אותה אלא תהיה בירכתי ביתך ולא תהיה נגלית אלא נסתרת וזהו יהיה סבה שיהיו בניך כשתילי זיתים סביב לשולחנך ולא יהיו מצורעים לשבת בדד מחוץ למחנה מושבם. הסבה השלישית אם הוא ערל שאין שולט האויר בעטרה ובאים בה נגעים רעים ולזה אמר בסדר ביו' השמיני כל הבהמות והחיות והעופות הטמאים והטהורים לומר שהטהורים אינם מזון רע ולא יזיקו והטמאים יזיקו מאד לגוף ובפרשה הזאת אמר אשה כי תזריע כימי נדת דוותה תטמא שגם טומאת הנדה מזיק מאד לגוף וזאת סבה שנית לצרעת ואמר בסמוך וביום השמיני ימול בשר ערלתו וזאת סבה שלישית לצרעת ואחר שאמר שלשה סבות לצרעת סמך לאלו השלשה אדם כי יהיה בעור בשרו שאת או ספחת או בהרת לומר שאם ישמור עצמו מאלו השלשה דברים לא יהיו לו אלו הנגעים ואם לא ישמור מהם יהיו לו ולפי שרוב היהודים שומרים עצמם מאלו השלשה לא נמצא אחד ממאה אלף יהודים שיהיה מצורע והיהודי שיש לו צרעת ודאי חטא באחד מאלו השלשה. ועוד רצה לרמוז בזה הסמיכות לומר לנו שאחר שלישראל אסורים אלו השלשה ידוע שכל ישראל בחזקת כשרים ונזהרים מאלו השלשה וא"כ אם בא צרעת לאחד מישראל ודאי הוא בהשגחה מאת השי"ת ולכן צריך שישוב בתשובה וזהו שאמר היהודי שנשמר עצמו מאלו השלשה ועם כל זה יהיה עור בשרו שאת או ספחת או בהרת לא ילך לרופא אלא לכהן על פיו יתרפא ויהיה טהור ועל פיו יהיה טמא לא על פי רופאים טבעיים אלא על פי רופאים אלהיים והם הכהנים ונראה שלזה הטעם צותה התורה שעל פי הכהנים יהיה כל ריב וכל נגע ולא על פי ישראל אפילו יהיה חכם גדול בנגעים לפי שהרואים יחשבו שמה שטיהר או טימא הוא מצד היותו חכם בטבע או שעשה לו רפואות טבעיות ואם לא כן תימה גדול הוא שחכם גדול ישראל וכהן עם הארץ לא יועיל שיטהרנו ישראל אלא על פי כהן וחכם ישראל אומר לכהן עם הארץ טמא או טהור הוא והוא יאמר טמא או טהור ובזה הותרו הד' קושיות. וגם בזה הותר ספק ר' שמלאי שראוי שיאמר כל סבות הצרעת שהם אותם הג' בראשונה ואחר כך יאמר המסובב שהוא הצרעת שהסבה קודמת למסובב ולזה אמר בראשונה אשה כי תזריע שהוא סבה ואח"כ אמר אדם כי יהיה בעור בשרו שהוא המסובב. ואיפשר להתיר הספק הרביעי שאין כאן מקום מצות מילה. תשובה שהאדם לא נברא אלא לעבוד את ה' ולכן בסמוך שברא הקב"ה לאדם הראשון נאמר בו ויניחהו בגן עדן אמר ויצו ה' אלהים על האדם וכן כאן בסמוך שאמר וילדה זכר אמר וביום השמיני ימול שלא נולד אלא לעשות מצות השם והמצות הראשונה והיותר עקרית היא המילה שאם אינו נמול אינו יהודי ובהיותו נמול קיבל עליו עול מלכות שמים שהוא חתום ונרשם לעבוד השי"ת לקבל כל מצותיו ולעשותם לכן סמך מצות מילה ללידת זכר והבנות בכלל הבנים: <br>@44ויש @55בכאן עוד ספק חמישי למה ביום השמיני ימול בשר ערלתו ולא בשביעי או תשיעי או עשירי והטעם לפי שהחליים חדים גבולם יום שביעי וזה חולי חד ושינוי גדול שיצא ממעי אמו לאויר העולם וכן גבולו יום שביעי ואם ימול תוך ז' ימים ימות אבל יום שמיני כבר יצא מחליו ונתרפא: 	Leviticus 12:2	
Toledot Yitzchak, Tazria 3	@11ובמלאת ימי טהרה תביא כבש בן שנתו לעולה והקריבו לפני ה' וכפר עליה @33יש להקשות מה חטאה שהוצרכה לקרבן התשובה רז"ל אמרו בשעה שכורעת לילד נשבעה לא אזקק עוד לבעלי. וכתב הרמב"ן עיקר הכוונה כי בעבור שהיא נשבעת ואין השבועה ראויה שתתקיים מפני היותה משועבדת לבעלה רצתה התורה לכפר לה. ואיפשר לפרש לפי שעל ג' עבירות נשים מתות בשעת לידתן מאי טעמא נפל תורא חדד סכינא ושם בשעת לידתה מזכירים עונותיה לכן צריכה כפרה לאותן עבירות שהזכירו לה: 	Leviticus 12:6	
Toledot Yitzchak, Tazria 4	@11ואם פרוח תפרח הצרעת בעור וכסתה הצרעת את כל עור הנגע מראשו ועד רגליו לכל מראה עיני הכהן וראה הכהן והנה כסתה הצרעת את כל בשרו וטהר את הנגע כולו הפך לבן. @33יש להקשות איך איפשר שאם כולו מלא צרעת מראשו ועד רגליו שיהיה טהור ובנגע צרעת קטון יהיה טמא. התשובה שהצרעת תהיה באדם בחטא לשון הרע והלשון הרע נאמר לאחד משתי תכליות האחד לתכלית עשות רעה לחבירו וזה נאמר בסתר ולזה אמר הכתוב בדד ישב מחוץ למחנה מושבו בעבור שכוונתו בזה הלשון הרע להזיק לחבירו ושישנאוהו האנשים ושיבדלו ממנו ולכן מדה כנגד מדה בדד ישב והלשון הרע השני אינו לתכלית רע ולא להשניא בעיני הבריות אלא לומר צחות ודרך שחוק וכדומה וזה נאמר בפרהסיא ולכן באה לו הצרעת בפרהסיא מראשו ועד רגליו ולכן אין ראוי שיהיה טמא ובדד שלא היתה כוונתו להשניא חבירו עם הבריות אלא דרך צחות: 	Leviticus 13:12	
Toledot Yitzchak, Tazria 5	@11אדם כי יהיה בעור בשרו שאת או ספחת או בהרת ובשר כי יהיה בו בעורו שחין ונרפא או בשר כי יהיה בעורו מכות אש ואיש או אשה כי יהיה בו נגע בראש או בזקן ואיש כי ימרט ראשו @33בכאן יש ו' מיני נגעים ויש לשאול מדוע ששה מיני נגעים ולא ז' או י' ולמה אלו ולא מינים אחרים. והתשובה שיש ארבעה מיני המזגות דמיי אדומיי לבניי שחוריי וכל אחד מאלו מיני המזגים מוכנה לחליים מיוחדי' הדמיי מוכן לקדחת תמידי' שנתעפשה הדם תוך העורקים והאדומיי מוכן לקדחת שלישית והלבניי לקדחת בכל יום ויום ונקראת קוטידיאנ"ה והשחוריי לקדחת רביעית ונאמר שכמו שכל א' מאלו הד' מזגים מוכנה לחליים מיוחדים וקדחת מיוחדת לכל א' כן כל א' מאלו המזגים מוכן לעבירה מיוחדת שהדמיי מוכן לניאוף והאדומיי לכעס והלבניי לעצלה וכתיב בעצלתים ימך המקרה וארז"ל בעבור עצלות תורה ומצות נעשה מך המקרה במים עליותיו שאומר הקב"ה אין לי מטר והשחוריי מוכן להיותו נוטר איבה. ונאמר שכמו שהמזגים ד' והעבירות ד' כן באים ד' מיני נגעים כנגד הלבנה בא בהרת שנאמר ואם בהרת לבנה היא ועוד שהבהרת עזה כשלג. וכנגד הדם בא שאת שג"כ כתוב בה שאת לבנה והיא דם שהלבנה היא דם בלתי מבושל ולזה נקרא שאת לפי שכמו שהצל נראה גבוה מהשמש כן השאת אינה כ"כ לבנה כבהרת לפי שמוכנת להתהפך לדם וכן אז"ל שאת כצמר לבן שאינה עזה כשלג. שחין היא מאדומה שמצד חמימות הגדולה מהאדומה יש לו שחין וחיכוך גדול מכוה כנגד שחורה שהיא שקיעת הליחות והשחורה בלתי טבעית היא שריפת הליחות. ולפי שאלו העבירות לפעמים נעשות במחשבה קדמה להם והוא יותר רע מאם נעשו בפתע לז"א כי יהיה נגע בראש או בזקן שהיא במתון ובמחשבה ולפי שכל אלו הם עבירות בפועל ויש עוד עבירה במינות שהוא מין או אפיקורוס לזה אמר איש כי ימרט ראשו. ובמדרש אדם כי יהיה בעור בשרו למה אינו אומר בזאת הפרשה דבר אל בני ישראל כשאר פרשיות כי לא אל חפץ רשע אתה לא יגורך רע ללמדך שאין הקב"ה חפץ לחייב שום בריה שנאמר חי אנכי נאם ה' אלהים אם אחפוץ במות המת ובמה חפץ להצדיק בריותיו שנאמר ה' חפץ למען צדקו יגדיל תורה ויאדיר. דבר אחר לא יגורך רע אין שמו של הקב"ה נזכר על הרעה אלא על הטובה תדע שהוא כן שבשעה שברא הקב"ה האור והחשך וקרא להם שמות הזכיר שמו על האור ולא על החשך שנאמר ויקרא אלהים לאור יום ולחשך קרא לילה וכן אתה מוצא שכשבירך לאדם ולחוה הזכיר שמו עליהם שנא' ויברך אותם אלהים וכשקללו לא הזכיר שמו עליהם אלא אל האשה אמר ולאדם אמר וא"ת על הנחש הזכיר שמו בקללתו שנאמר ויאמר ה' אלהים אל הנחש כי עשית זאת כך שנו רז"ל על שלשה דברים הזכיר שמו אע"פ שהם לרעה על המסית זה נחש שהסית את האשה ואמר לה כי יודע אלהים כי ביום אכלכם ממנו ונפקחו עיניכם והייתם כאלהים תהיו כמותו מה הוא בורא עולמות אף אתם תבראו עולמות שכל אומן שונא בני אומנותו ולפי שהסית וספר לשון הרע הזכיר שמו עליו ועל העובר על דברי חכמים שחייב מיתה שנא' כה אמר ה' אלהי ישראל ארור האיש אשר לא ישמע את דברי הברית הזאת ועל העושה בטחונו בבשר ודם שנאמר ארור הגבר אשר יבטח באדם ושם בשר זרועו ומה' יסור לבו אימתי הוא ארור בשעה שמה' יסור לבו. וכן את מוצא בנח כשבירך לשם הזכיר את השם ואמר ברוך ה' אלהי שם וכשקלל כנען לא הזכירו שנא' ארור כנען. פקח נא עיניך וראה שאין שמו של הקב"ה נזכר על הרעה ואפילו ישראל חלק להם כבוד ולא הזכירם על הרעה כיצד כשבא לחזור על הנגעים לא הזכיר אלא אדם כי יהיה וגו' שאת או ספחת או בהרת אז"ל שאת זו בבל שנא' ונשאת המשל הזה על מלך בבל ספחת זו מלכות מדי שהיה המן מסתפח עם אחשורוש להשמיד להרוג ולאבד בהרת זה יון שהיתה מבהרת על ישראל ואומר כל מי שיש לו שור יחקה על קרן השור שאין לו חלק בה' אלהי ישראל ואם לאו יהרג והיה בעור בשרו לנגע זו מלכות אדום שהשי"ת מלקה אותו בצרעת ואת השר שלה שנאמר מדוע נסחף אביריך כמו נספח ע"כ: 	Leviticus 13:2	out of order
Toledot Yitzchak, Tazria 6	@11והצרוע אשר בו הנגע @33אמרו במדרש והצרוע זה בית המקדש אשר בו הנגע זו ע"ז שמטמאה כנגע בגדיו יהיו פרומים אלו בגדי כהונה וראשו יהיה פרוע זו שכינה שנסתלקה משם ועל שפם יעטה שבטלו את התורה וטמא טמא יקרא זו חרבן ראשון וחרבן שני ע"כ. והנגעים היו נס לעון שנא' ובנגעים עוונם כדי שישוב בתשובה ולא היו בחוצה לארץ אלא בארץ הקדושה אבל לא בירושלים שהיא מיוחדת לשבתו: 	Leviticus 13:45	
Toledot Yitzchak, Metzora 1	@11זאת תהיה תורת המצורע ביום טהרתו והובא אל הכהן @33יש כאן ספק והוא שזה ההתעסקות אינו נאה לתורתינו הקדושה שאינה מתעסקת אלא בחליי הנפש ולא בחליי הגוף והצרעת יאות למלאכת הרפואה שכוונתה היא להודיע דרך בריאות הגוף ואולם כוונת התורה אינו אלא לתועלת הנפשיי. והתשובה אמרו חכמי הטבע שמי שהוא שוה המזג וליחותו בריאות וטובות הוא סבה שיהיו מדותיו שלימות שהליחות פועלות במדות שמי שמזגו שוה יהיה מוכן למדות חשובות ואמנם מי שאין מזגו שוה שהוא מוכן לחליי הגוף זה המזג יהיה סבה שיהיו מדותיו רעות ושכלו לא יהיה טוב שהליחות הרעות פועלות במדות ואמרו שכמו שהליחות פועלות במדות כן ג"כ המדות פועלות בליחות שאם ירגיל עצמו בכעס אפילו שהוא שוה המזג יתהפך לשחוריי וכן בשאר המדות אם ירגיל עצמו במדה רעה אף ע"פ שהוא שוה המזג יתהפך לאדומיי או לבניי כפי מה שמחייב אותה המדה. ולזה דברה התורה בצרעת לומר שחוליי האדם יש להם שתי התחלות א' מצד החומר שנית מצד הנפש שאף ע"פ שזה הגוף טוב מצד שיווי מזגו הנה מצד נפשו כשיפעול שלא כשורה יחלה הגוף ומזה הצד דברה התורה בחולי הצרעת לפי שזה החולי בא לו מצד נפשו שהיתה חולה ולא דברה התורה בצרעת מצד שהוא חולי גופני אלא מצד שהוא חולי נפשי או נמשך לו ולז"א בפרשה שעברה אדם כי יהיה בעור בשרו שאת או ספחת או בהרת והובא אל אהרן הכהן לומר שאינו צריך שילך לרופאים אלא לרופא הנפש שהוא אהרן ולפי שאין הכל מאמינים זה אמר והובא והיה ראוי שיאמר ובא אל אהרן אבל אמר והובא לומר שיביאוהו על כרחו ולכן אמר ג"כ בכאן זאת תהיה תורת המצורע ביום טהרתו והובא אל הכהן לומר שכמו שהחולי הזה לא בא לו מפאת ליחות הגוף שהיו נפסדות אלא מפאת הנפש שהיתה נפסדת כן רפואתו לא תהיה רפואה טבעית שכל הרופאים הטבעיים שיש בעולם לא ירפאו זה החולי שהרופאים אולי יוכלו לרפאות חולי הצרעת כשיהיה הסבה הפסד הליחות אבל כשאין הסבה טבעית אלא נפשית נמנע לרופאים לרפאותה אלא צריך רופא נפשיי והוא הכהן אבל בצרעת הבתים לא אמר והובא אלא ובא אשר לו הבית שבזה אין השמטה כלל לומר שהיא טבעית אלא הפך הטבע כי נגעי הבגדים יש פתחון פה למתעקשים לומר שהיא טבעית לפי שהצמר היה חלק מהב"ח וגם העורות והפשתים יש בהם צמיחה וחסרון ויש בהם נפש הצומחת אבל בצרעת הבתים אין בהם פתחון פה כלל ליחסו אל הטבע אלא מעצמו יבא אלא הכהן ולהורות שזה החולי בא מצד הנפש וכשהיה בא לקדושים אשר בארץ המה היה בא בפתע פתאום כמו שמצינו במרע"ה ובמרים שמזה יתבאר שבא מפאת הנפש שידוע שאם זאת המחלה היתה באה להם בדרך הטבע לא היתה באה בפתע פתאום אבל קודם בואה יבשר בשורה רעה אחר שסבתה עפוש הדם ושאר הליחות ושריפתם ודרך החוליים הרעים כאלה לבוא אותות רעות קודם בואם ואולי לזה אמר והנה ידו מצורעת כשלג לומר שזה הצרעת לא בא בדרך צרעת טבעית שהיא מליחה עבה שרופה שיש בה חום נכרי אבל הוא בהפך שידו מצורעת והיתה קרה כשלג ולכן נתרפא מיד בהשב ידו אל חיקו והנה שבה כבשרו שהטבעיית לא ירופא מיד ולכן ג"כ מרים נצטרעה בפתע ואמר ויפן אהרן אל מרים והנה מצורעת אמר הנה שבאה בפתע ולזה התפלל משה ואמר אל נא רפא נא לה לומר לשיכירו שהיתה דרך נס בה צריך ג"כ שהרפואה תבא במהרה שהצרעת הטבעית אף שאיפשר לרפאותה לא תהיה רפואתה אלא אחר ימים רבים ומשקים רבים והרקות ותחבושות ולזה כפל נא נא וז"ש כי כאשר משפטיך לארץ כן למדו יושבי תבל פירוש שבצרעת האנשים לא למדו יושבי תבל מוסר שחושבים שבא דרך טבע אבל כשהקב"ה עושה משפטים בארץ שנותן צרעת בבתים אז חוזרים בני אדם בתשובה שרואים שהוא דרך נס: 	Leviticus 14:2	
Toledot Yitzchak, Metzora 2	@11ולקח למטהר שתי צפרים חיות טהורות ועץ ארז ושני תולעת ואזוב וצוה הכהן ושחט את הצפור האחת אל כלי חרש על מים חיים. @33יש לשאול מדוע צוה הקב"ה כל אלו העניינים ומה ענין כל אלו הדברים עם טהרת המצורע. והתשובה לפי שהצרעת בא בעון דבור רע והדבור רע נחלק לשלשה חלקים. אחד לשון הרע. שני רכילות. שלישי מוציא דבה שאומר שקר על חבירו וזה נקרא מוציא דבה שנא' ומוציא דבה הוא כסיל אבל לשון הרע הוא שמדבר רע על חבירו והוא אמת שמספר מעשיו הרעים שהלשון הרע שולח פיו במה שהוא רע כמו שעושה הזבוב שאינו משים פיו אלא במקום שיש נגע ומכה וכן הרכילות הוא אמת ששומע במקום אחד ומספר מה ששמע במקום אחר ולזה אמר שיביא שתי צפרים. האחד כנגד מוציא דבה. השני כנגד לשון הרע ושני תולעת כנגד הרכיל לפי שהרכיל אוכל בשרו של אדם כמו התולעת ולכן צוה הצפור האחת שהיא ללשון הרע שישחט אותה לומר שישחוט יצרו הרע וישחוט לשונו ויקובל תשובתו אבל מוציא דבה השדים יוליכו נפשו ולזה אמר ושלח את הצפור החיה על פני השדה ואז"ל לפורחות שבשדה פי' לשדים שפורחים בשדה ועם כל זה אם יהיה תשובתו גדולה מאד תקובל ולזה אמר שהצפור הזה יטבול אותה בדם הצפור השחוטה ושני תולעת לרכיל לומר שחטאיו אדומים ונכתמים לפני הקב"ה שנא' אם יהיו חטאיכם כשנים ולפי שכל אלו השלשה הם פחותים ושולחים לשונם בנכבדים כמו שנאמר שתו בשמים פיהם פירוש שהם פחותים לכן צוה עץ ארז שהוא גבוה ואזוב שהוא קטן ולזה אמר ולקח הכהן מדם האשם ונתן הכהן על תנוך אוזן המטהר הימנית ועל בוהן ידו הימנית ועל בוהן רגלו הימנית לפי שחטא בכל אלו המקומות שהיה קורץ בעיניו מולל ברגליו מורה באצבעותיו ועל האוזן בעבור ששמע שמע שוא וצוה שיתן הדם באלו המקומות לפי שבשביל שחטא באלו המקומות דמים לו ולשיכופ' עונו צריך שמכאן ואילך לא יחטא באלו המקומות ולזה צוה שיתן על אלו המקומות שמן על הדם כמ"ש ומיתר השמן אשר על כפו יתן הכהן על תנוך אוזן המטהר הימנית ועל בוהן ידו הימנית ועל בוהן רגלו הימנית על דם האשם וזה לומר שאחר שדמים לו על חטאתיו יחזור בתשובה ושמן על אלו האברים אל יחסר שהוא רמז לשכל שיעשה בשכל כל דבריו ואמר עוד והנותר בשמן יתן על ראש המטהר לפי שאיפשר שעשה עוד רמיזות אחרות בראשו ומכאן ואילך שמן על ראשו אל יחסר: 	Leviticus 14:4	
Toledot Yitzchak, Metzora 3	@11כי תבאו אל ארץ כנען ונתתי נגע צרעת בבית ארץ אחוזתכם @33יש להקשות מה בשורות הם אלו וארז"ל לפי שהכנעניים עשו מטמוניות תחת כותלי הבית לכן אמר הקב"ה שהבית שיהיה בה מטמוניות יתן בה הקב"ה צרעת ונתץ את הבית את אבניו ואת עציו וזה דרך דרש שהרי צוה ונתץ הבית את אבניו ואת עציו ואת כל עפר הבית והוציא אל מחוץ לעיר אל מקום טמא ולמה לא יחזור לבנות הבית בעציו ואבניו. אבל הכוונה שבכל הדברים שנעשה צריך להזכיר בתחלתם שיהיה לשם ה' כדי שיחול בו רוח הקדש ויהיה מחלק הש"י והגוים מזכירים שם ע"ז שלהם על כל מה שעושים וחל בו רוח טומאה והכנעניים היו עובדין ע"ז ומתדבקים ברוח טומאה והיו בונים בתיהם לשם טינופיהם וכשמתחילין לבנות הבית היו אומרים בשם ע"ז שלהם כמו שעושים עוד היום האומות עובדי ע"ז וכשהיו מזכירין שם ע"ז בפיהם על הבית שורה עליהם רוח טומאה וכשבאו ישראל לארץ הקדושה רצה הקב"ה לזכותינו ולהקדיש ארצו לפנות הארץ לשכינה שלא יהיה בה טומאה ולפיכך צוה שיהיו נותצין הבית ועפר אחר יקח להעביר רוח הטומאה ויתקדש עתה לשרות שכינתו וכן צריך מי שמתחיל שום מלאכה להזכיר שלעבודת הש"י עושה שנא' הוי בונה ביתו בלא צדק ואז שכינה שורה עליו שהקב"ה משרה קדושתו עליו וקורא עליו שלום שנא' וידעת כי שלום אהלך ופקדת נוך ולא תחטא פי' תפקיד ביתך לשי"ת כשתבנהו ואז לא תחטא ואם אינו מפקידו לשי"ת מוכן מיד לשרות עליו רוח טומאה וכ"ש מי שכוונתו לשם ע"ז שיקבל נזק לפי שרוח טומאה שורה על אותו הבית וא"ת במה יודע אם זה הבית נעשה לשם ע"ז לכן הקב"ה מנגע הבית בצרעת וכ"ש חוצה לארץ שאדם ניזוק בבית כזה וא"ת כבר דרים עע"ז בהן ואינן ניזוקין הטעם לפי שהם דבקים בחלקם שהוא הטומאה אבל ירא שמים יקבל נזק ואפילו עע"ז אם דר הרבה באותו בית לא יצא מאותו הבית לשלום ואחר שסותר הבית היה מוצא ממון רב במטמוניות לבנות ביתו כדי שלא יצטער וז"ש ובתים מלאים כל טוב אשר לא מלאת וכתיב ובתים טובים תבנה אלו נקראים טובים ולא הראשונים ולכן נהגו בהתחלת כל כתיבה לכתוב ב"ה שנאמר בכל דרכיך דעהו ולכן הע"ז הוא טמא ושורה על הבית רוח טומאה כשהתחילו אותם לשם ע"ז ולכן נתץ את הבית את אבניו ואת עציו ואת כל עפר הבית והוציא אל מחוץ לעיר אל מקום טמא וזהו שאז"ל לפי שהכנעניים שמו מטמוניות שמה לומר שאחר שנתץ את הבית לסבה הנזכרת מוצא שמה ממון לחזור לבנותה שלא יהיה לו הפסד ממון במצוה שעושה להסיר רוח טומאה וע"ז מביתו ואולי חז"ל כללו גם זה בלשון הרע שאמרו אין הנגעים באים אלא על לשון הרע שנאמר אל תתן את פיך לחטיא את בשרך כלומר לא תוציא דבר מפיך להלקות את גופך ואל תאמר לפני המלאך הממונה עליך בשגגה הוצאתי הדיבור מפי שכל דיבור ודיבור שיוצא מפיך בספר נכתבין בין טוב בין רע בין שוגג בין מזיד למה יקצוף האלהים על קולך וחבל את מעשה ידיך אלו הידים והגוף שלוקין בצרעת. ואמרו קשה לשון הרע משפיכות דמים שההורג הורג לאחד והמספר לשון הרע הורג שלשה האומרו והמקבלו ומי שנאמר עליו האומרו מדואג האדומי שאמר לשון הרע על אחימלך ונהרג שנאמר ויאמר שאול מות תמות אחימלך ונהרג שאול דכתיב וימת שאול במעלו אשר מעל באלהים ושאול אמר שלוף חרבך ומותתני כי אחזני השבץ קטיגוריא של נוב עיר הכהנים ואין שבץ אלא בגדי כהונה שנאמר ועשית משבצות זהב ודואג נשתרש מחיי העולם הזה ומחיי העולם הבא שנאמר גם אל יתצך לנצח יחתך ויסחך מאהל ושרשך מארץ חיים סלה ע"כ ואין לשון הרע כזה שמזכירין הגוים שם ע"ז בהתחלת בנין ביתם ולזה אמרו קשה לשון הרע משפיכות דמים ומגלוי עריות ומע"ז וכו' הנה שהזכירו על לשון הרע ע"ז: 	Leviticus 14:34	
Toledot Yitzchak, Metzora 4	@11ואשה כי תהיה זבה דם יהיה זובה בבשרה ז' ימים תהיה בנדתה @33יש לשאול אנה מצינו בתורה בנדה שצריכה טבילה. והגאון מר יהודאי אמר טבילת הנדה מן התורה ק"ו מנוגע במשכבה וכל שכן לנוגע בעצמה וכ"ש לנדה עצמה שהיא בטומאתה עד שתבא במים שהרי במים וטבילה תלה רחמנא ויש גאונים שלמדו זה מן הכתוב ורחצו במים זה בנין אב לכל הטמאים שיהו בטומאתם עד שיטבלו. ויש לשאול הנדות לא מצאנו בנקבות הבעלי חיים אלא באשה לבד ומה הטעם בזה. תשובה בחטא חוה שנאמר הרבה ארבה עצבונך וכמו שפירשתי בסדר בראשית ולכן יראו במראה של זכוכית שמביט בה הנדה בתחלת נדותה אם מביט בה הבטה גמורה טפות דם. ודע שאף ע"פ שהוא חולי בטבעה הוא תועלת גדולה לולד כי תתנקה האשה מן המותרות ויהיה הולד נוצר מן הדם הזך והנקי לשיהיה מוכן לקבל השפע האלהי וזהו כמו שהמראה שצריך מירוק וזיכוך לשיתרשמו בו הגוונים ולכן הונחו שדי הב"ח במקום הערוה ולא כן בנשים שהשדים שלהן במקום בינה שיינק הולד ממקו' טהור: 	Leviticus 15:19	
Toledot Yitzchak, Metzora 5	@11והדוה בנדתה @33המשיל הכתוב טומאתן של ישראל לטומאת הנדה שנאמר כטומאת הנדה היתה דרכם לפני לא אמר כטומאת המת שהמת בעוד שהוא בבית אין הכהן נכנס לשם והנדה הכהן נכנס ויושב עמה כן הקב"ה משרה שכינתו על ישראל אע"פ שהם טמאים בין הגוים שנא' השוכן אתם בתוך טומאתם ועוד אלו המשילם לטומאת המת אין השכינה חוזרת עליהם לעולם אבל הנדה חוזרת ומטהרת וכן הקב"ה יגאלנו ויטהרנו שנאמר וזרקתי עליכם מים טהורים וטהרתם: 	Leviticus 15:33	
Toledot Yitzchak, Achrei Mot 1	@11אחרי מות שני בני אהרן בקרבתם לפני ה' @33בזה יש ספקות: <br>@44הספק הא' @55מהו מה שדיבר ה' אל משה אחרי מות שלא מצינו שדיבר לו שום דיבור. וא"ת שהדיבור שדיבר לו הוא דבר אל אהרן אחיך זה א"א שהרי חזר לומר ויאמר ה' אל משה דבר אל אהרן אחיך ואל יבוא בכל עת אל הקדש א"כ הדיבור הראשון לבטלה בא. וחז"ל אמר משל לחולה שנכנס אצלו רופא ואמר לו אל תאכל צונן ואל תשכב בטחב בא אחר וא"ל אל תאכל צונן ואל תשכב בטחב שלא תמות כדרך שמת פלוני זה זרזו יותר מהראשון לכך כשאמר אחרי מות הכוונה שמה שאמר הקב"ה למשה הוא אלו המלות אחרי מות שני בני אהרן בקרבתם לפני ה' וימותו פירוש ויאמר ה' אל משה אמור אל אהרן אלו המלות ומה הם המלות שתאמר לו אחרי מות שני בני אהרן בקרבתם לפני ה' אל יבוא בכל עת אל הקדש והרי תשובה לזה הספק שהדיבור שדיבר לו בדיבור הראשון אינו אלא דבר אל אהרן אחיך ואל יבא בכל עת אל הקדש והפסוק לא אמר הרופא הראשון אלא הרופא השני ומה שאמר אחרי מות אינו אלא שאמר לנו התורה אימתי דיבר הקב"ה זה הדיבור למשה אחרי מות ועכשיו שפירשו כן הנה שהשיבו לספק זה אבל יש ספק אחר א"כ שהכוונה היא זאת היה ראוי שיאמר הכתוב וידבר ה' אל משה דבר אל אהרן אחיך אחרי מות שני בניו בקרבתם לפני ה' וימותו אל יבוא בכל עת אל הקדש למה חזר לומר ויאמר ה' אל משה דבר אל אהרן וידבר ה' אל משה ויאמר ה' אל משה מה צורך בו: <br>@44הספק הב' @55הכוונה במלת בקרבתם ר"ל בהקריבם אש זרה וכן תרגם אונקלוס בקרוביהון אישתא נוכראה קדם ה' וא"כ היה ראוי שהאזהרה שלא יחטא יהיה מעין החטא שנענשו בניו עליו וא"כ היה ראוי שיאמר וידבר ה' אל משה אחרי מות שני בני אהרן בקרבתם לפני ה' אל יקריב אש זרה לפני ה' או יאמר אחרי מות שני בני אהרן בבואם אל הקדש דבר אל אהרן ואל יבא בכל עת אל הקדש מה טעם אחרי מות שני בני אהרן בהקריבם אש זרה אמור אל אהרן אל יבוא בכל עת אל הקדש וזה הספק הוא בין לפשט הפסוק שאחרי מות בא לומר זמן הדיבור בין לרז"ל שפירשו שאחרי מות ר"ל שידבר אלו המלות שהן אחרי מות: <br>@44הספק הג' @55שרז"ל נחלקו בחטאם י"א שתויי יין נכנסו למקדש. וי"א שהציצו בשכינה ועוונות אחרו'. ויש להקשות הרי הפסוק אמר ויקריבו לפני ה' אש זרה אשר לא צוה אותם ותצא אש מלפני ה' ותאכל אותם ולמה רז"ל הוסיפו על חטאתם פשע. היתר הספק הראשון שהוא שלא מצינו בדיבור הראשון שאמר לו שום דבר: <br>@44התשובה @55שהקב"ה מדקדק עם צדיקיו כחוט השערה שנאמר וסביביו נשערה מאד. ונראה שזה לשלשה טעמים אחד לפי שהצדיקים לפניו תמיד ומשגיח בהם תמיד לכן כל חטא שיחטא אפילו הוא קטן מאד מענישו מיד ומי שהוא רחוק מהשי"ת אינו חושש כל כך לחטאתו וכאלו אינו רואהו. השני שלא יעשה משא גדולה של עונות להאבידו אלא לנקותו מעט מעט כאז"ל על פסוק רק אתכם ידעתי מכל משפחות האדמה על כן אפקוד עליכם את כל עונותיכם שאמרו משל לעשיר שיש לו לווים הרבה מאוהבו לוקח מעט מעט הלואתו ולשונאו אינו חפץ אלא הכל בפעם אחד ואין לו ובסוף משליכו בבית האסורים ויהיה שם כל ימיו. השלישי לפי שהחטא הקטן הוא גדול למי שהוא ירא אלהים וסר מרע ולפי שהקב"ה מנחם אבלים לכן סמוך למיתתם א"ל הקב"ה דרך נחמה דע שלפי שהם קרובים מאד אלי והם לפני תמיד ואני משגיח עליהם מאד מתו בחטא קטן שאם לא היו קרובים אלי לא היו מתים בחטא קטן כזה ואולי זהו מה שאמר הוא אשר דבר ה' לאמר בקרובי אקדש והיכן דיבר אלא ודאי זהו שאמר לו הקב"ה למשה בקרבתם לפני ה' כנ"ל. ובזה הותר הספק השני גם כן שאם פירוש בקרבתם הוא בהקריבם אש זרה קשה שהיה לו לצאת באותה שנכנס שהוא אש זרה ויאמר דבר אל אהרן ואל יקריב אש זרה אבל אחר שפי' בקרבתם אינו זה אלא בהיותם קרובים אלי אינו קשה שלא היה לו להזהיר שלא יהיה אהרן קרוב אל ה' אלא שיהיה יותר קרוב כי מלאך ה' צבאות הוא. ובזה הותר הספק השלישי ג"כ שלזה אמר שהציצו בשכינה במתן תורה וכדי שלא לערבב השמחה לא המיתם אז שנאמר ויחזו את האלהים ויאכלו וישתו וזה לפי שהוקשה להם אלו הקושיות שהקשיתי שהיה ראוי שיצא הפסוק במה שנכנס וכן לשון בקרבתם שהיה ראוי שיאמר בהקריבם אש זרה או היה ראוי שיאמר בהקריבם ואני הייתי מבין שהקריבו אש זרה ואונקלוס שתרגם בקרוביהון אישתא נוכראה העיקר חסר מן הספר לכן פירשו שהציצו בשכינה והכוונה לפי שאמר פן יהרסו אל ה' לראות ונדב ואביהוא הציצו בשכינה והרסו אל ה' לראות יותר ממה שדעתם משגת ולזה אמר בקרבתם ר"ל בשקרבו גופם או שכלם יותר ממה שהיה ראוי הנה שפי' בקרבתם אינו שהקריבו אש זרה אלא בקרבתם הם עצמם אל ה' ולא הכחיש שהם קרבו אש זרה שהפסוק אמר זה מבואר אלא שבהקריבם אש זרה אולי היה מוחל הקב"ה להם אבל בחטא שהציצו בשכינה לא מחל חטא אש זרה ומי שאמר שתויי יין לפי שהוקשה לו בהקריבם אש זרה אם ממיעוט ידיעת חכמים היו וכל שכן שראו בעיניהם שהקב"ה הוריד אש מן השמים שאמר ותצא אש מלפני ה' ותאכל על המזבח את העולה ואת החלבים וירא העם וירונו ויפלו על פניהם וא"כ כל שכן שירד לקטרת וא"ת שחטאו מצד יצר הרע אין זאת מן העבירות שיצר הרע מלהיב את האדם לחטוא אלא ודאי היו שכורים או שתויי יין ולכן חטאו בהקריבם אש זרה תיקן הענין ולא הלשון ולא שהוסיפו על חטאתם פשע אלא שהיין סבת חטאתם והראיה שעדיין לא הזהיר אותם ביין ושכר אל תשת וכן מי שאמר שהורו הוראה לומר שהיה ראוי שישאלו מאת משה אם יקריבו אש זרה ובמה שלא עשו כן חטאו בהקריבם אש זרה אבל לא שהוסיף פשע עליהם: 	Leviticus 16:1	
Toledot Yitzchak, Achrei Mot 2	@11כתונת בד @33ולא של צמר שהבד מורה הכנעה שהבד צומח מן העפר והצמר הוא מבעל חי: 	Leviticus 16:4	
Toledot Yitzchak, Achrei Mot 3	@11וגורל אחד לעזאזל @33כתב ר"א אמר ר' שמואל אף ע"פ שכתוב בשעיר החטאת שהוא לשם גם שעיר המשתלח הוא לשם ואין צורך כי המשתלח אינו קרבן כי לא ישחט ואם יכולת להבין מלת הסוד שהוא אחר מלת עזאזל תדע סודו וסוד שמו כי יש לו חברים במקרא ואני אגלה לך קצת הסוד ברמז בהיותך בן שלשים ושלש תדענו עד כאן וכתב הרמב"ן עליו והנה ר"א נאמן רוח מכסה דבר ואני הרכיל אגלה סודו שכבר גלו אותו רז"ל במקומות רבים אמרו בב"ר ונשא השעיר עליו זה עשו שנאמר הן עשו אחי איש שעיר את כל עונותם עונות תם שנאמר ויעקב איש תם ומפורש מזה בפרקי ר"א הגדול לפיכך היו נותנים אותו לסמאל שוחד ביוה"כ שלא יעכב את קרבנם שנא' גורל אחד לה' וגורל אחד לעזאזל גורלו של הקב"ה לקרבן עולה וגורל של עזאזל שעיר חטאת וכל עונותיהם של ישראל עליו שנאמר ונשא השעיר עליו ראה סמאל שלא נמצא בהן חטא ביוה"כ אמר לפני הקב"ה רבונו של עולם יש לך עם אחד בארץ כמלאכי השרת מה מלאכי השרת יחפי רגל כך ישראל וכו' והנה הודיעונו שמו ומעשהו וסוד הענין כי היו עובדי אלהים אחרים הם המלאכים עושים להם קרבנות והתורה אסרה כל עבודה להם אבל צוה ביוה"כ שנשלח שעיר במדבר לשר המושל במקום החרבן והוא הראוי לו מפני שהוא בעליו ומאצילות כחו יביא חורב ושממון כי הוא העולה לכוכבי חרב ודם ומלחמות והכלל הוא נפש לגלגל מאדים וחלקו מן האומות עשו יורש החרב והמלחמות ומן הבהמות השעירים והעזים ובחלקו עוד השדים הנקראים בלשון רבותינו מזיקין ובלשון הכתוב שעירים כי כן יקרא הוא ואומתו שעיר ואין הכוונה בשעיר המשתלח שיהיה קרבן מאתנו אליו חלילה אבל כוונתינו לעשות רצון ה' שצונו כך המשל כמי שעשה סעודה למלך וצוהו המלך תן מנה לעבדי פלוני שאין העושה הסעודה נותן כלום לעבד ההוא ולא לכבודו עושה רק הכל נתן למלך והמלך נותן פרס לעבדו ושמר זה מצותו ואמנם המלך לחמלתו על בעל הסעודה רצה שיהיו כל עבדיו נהנין ממנו שיספרו בשבחו לא בגנותו וזהו טעם הגורלות כי אלו היה הכהן מקדיש אותן בפה לה' ולעזאזל היה כעובד אליו אבל היה מעמידם לפני ה' פתח אהל מועד כי שניהם מתנה לה' והוא נתן לעבדו החלק אשר יבוא לו מאת השם הוא הפיל להם בגורל וידו חלקתה להם שנא' בחיק יוטל את הגורל ומה' כל משפטו וגם אחרי הגורל היה מעמידו לפני ה' לומר שהוא שלו ואין כוונתינו בשלוחו אלא לעשות רצון ה' ולכך לא נשחוט אנחנו ותרגם אונקלוס לשמא דה' ולעזאזל כי האחד לשם ה' והשני לעזאזל ולא לשמו של עזאזל ולזה אמר והתודה עליו את כל עוונות בני ישראל ונתן אותם על ראש השעיר ולא נאמר כן בשעיר החטאת של שם ולא בשום סמיכה שבקרבנות לפי שהקרבנות לרצון על אשי ה' והם מרצים ומכפרים אבל זה שאינו לשם והמקבלו אינו מכפר ואינו מרצה אלא נושא עונותם ועונה אמן בעל כרחו וזהו ונשא השעיר עליו וגו' עכ"ד. ואני אפרש יותר כוונת ר"א שמה שאמר אם יכולת להבין הסוד שהוא אחר מלת עזאזל המלה שהיא אחר עזאזל היא המדברה לומר ששר המדברות והחרבות הוא מאדים ומה שאמר תדע סודו והוא שהיו עושים אותו לשר מאדים שהוא סמאל וסוד שמו של עזאזל שר"ל תקיף ושר המדבר והחרבות ואמר בהיותך בן ל"ג ר"ל בפסוק ולא יזבחו עוד את זבחיהם שהוא ל"ג פסוקים בינו ובין פסוק שנזכר בו בתחלה מלת עזאזל שנראה ממנו שהיו ישראל עושים במצרים השעירים שהם מחלק מאדים עבודה בשדות ובחרבות לפי הכח שיש לו באותם המקומות ולזה אמר למען אשר יביאו בני ישראל את זבחיהם אשר הם זובחים על פני השדה והביאום לה' ולא יזבחו עוד את זבחיהם לשעירים שהם השדים שאמרו חז"ל בעבור כוחות הכוכבים המזיקים והעיקר על כחות מאדים לפי שהוא חם ויבש ויורה על מהירות הבלבול ולפי שהשטנים שמכחם באים כל העונשים בזה העולם בכח הקב"ה שנתן להם הם מאדים ושבתאי והשעירים הם מחלק מזל גדי ובצורתו ומזל גדי הוא בי שבתאי ובית כבוד מאדים השם יתברך שלקחנו לחלקו צוה לקחת שני שעירים להיות כופר בעדינו ולכפרת עונותינו האחד לקרבן לשי"ת לשיהיה מגן בעדינו מאלה השטנים בעבור שהשעיר מחלקם וזהו ר"ל ונתן אותם על ראש השעיר שיהיה כל העונש בראשו ושתראה פעולתם בו ולזה רמזו במלת שוחד כי השוחד אינו עבודה כי העבודה באהבה ובטוב לבב כי כל מה שיתן העבד למלכו או לרבו הוא כדי לעשות רצונו ולהטיב לו והשוחד הוא שיתן אדם למי שירא ממנו שיעשה לו רעה כדי שלא יזיקנו וזהו ר"ל ליתן שוחד לסמאל והקב"ה שולח משולחנו ומשלו לכחו של מאדים בעבור שלא יזיק לישראל כמו שכתבתי זאת כוונת ר' אברהם בזה הלשון. ודע שסמאל יורה שמו על עניינו שהוא סם המות ועוד שעומד לשמאלו של אדם ועוד נגזר מלשון סומא לפי שמקבל שוחד וכתיב השוחד יעור: 	Leviticus 16:8	
Toledot Yitzchak, Achrei Mot 4	@11וכל אדם לא יהיה באהל מועד בבואו לכפר בקדש עד צאתו @33ארז"ל אפילו אותם שכתוב בהן ודמות פניהם פני אדם לא יהיה באהל מועד וזו מעלה גדולה לכהן ולעבודת יוה"כ שאפילו חיות הקדש מפנין לו מקום לעבודתו כדי שיכנס לפני המלך ה' ויעבדנו ביחוד: 	Leviticus 16:17	
Toledot Yitzchak, Achrei Mot 5	@11דבר אל בני ישראל ואמרת אליהם אני ה' אלהיכם כמעשה ארץ מצרים אשר ישבתם בה לא תעשו וגומר @33באלו הפסוקים יש ספקות: <br>@44הספק הא' @55מה צורך לומר אשר ישבתם בה ואשר אני מביא אתכם שמה יספיק שיאמר כמעשה ארץ מצרים לא תעשו וכמעשה ארץ כנען לא תעשו: <br>@44הספק הב' @55היה ראוי שיאמר מעשי ביו"ד לשון רבים שמעשים רבים רעים היו להם ולמה אמר לשון יחיד: <br>@44הספק הג' @55מה צורך לומר אני ה' אלהיכם היה מספיק שיאמר את משפטי תעשו ואת חוקותי תשמרו ללכת בהם ושמרתם וגו' אני ה' אלהיכם מיותר אחר שהתחלת הפרשה אני ה' אלהיכם כמעשה ארץ מצרים אשר ישבתם בה וגו': <br>@44הספק הד' @55למה כפל ושמרתם את חוקותי ואת משפטי אשר יעשה אותם האדם אחר שאמר בסמוך לזה את משפטי תעשו ואת חוקותי תשמרו ללכת בהם: <br>@44הספק הה' @55מהו וחי בהם ידוע שהמצות לא ניתנו לנו למות בהם אלא לחיות בהם שנאמר לטוב לנו כל הימים לחיותנו כהיום הזה: <br>@44הספק הו' @55למה חזר לומר בסוף הענין אני ה' אחר שאמר בתחלת הענין אני ה' אלהיכם: <br>@44הספק הז' @55למה אמר בתחלת הענין אני ה' אלהיכם ובסוף הענין לא אמר אלהיכם אלא אני ה': <br>@44הספק הח' @55שכל הפרשה הזאת כפולה שמעשה ארץ מצרים וארץ כנען כבר הזכירם בפרט בסמוך והם כל העריות. וכן אמר בפרשה וחובר חבר ושואל אוב וידעוני ודורש אל המתים ואחר שאמר בפרט מעשיהם הרעים ושלא נעשה כן מה צורך לומר כאן בכלל כמעשה ארץ מצרים וכמעשה ארץ כנען לא תעשו: <br>@44התשובה @55לספק הראשון הוא שכשהאדם הולך מעיר לעיר או עושה כמנהג אנשי העיר שהיה יושב בה או מניח מנהג אנשי מקומו ועושה כמנהג אנשי העיר אשר הולך שמה כאמרם משה עלה למרום ולא אכל מלאכים ירדו לארץ ואכלו אותו המנהג שייטב יותר בעיניו עושה לזה אמר לא תעשו מעשים ממקום שישבתם בה ולא מעשים אשר אתה הולך שמה ואמר מעשה לשון יחיד לומר שכל מעשיהם הם רעים וחטאים ורבים מאד ולא אחד בהם שיהיה טוב שאפילו שתבקש כל מעשיהם לראות אם יש אחד בהם שיהיה טוב לא תמצא אם כן כשום מעשה ארץ מצרים וכמעשה ארץ כנען לא תעשו. ובזה הותר הספק השני. והותר הספק הרביעי למה כפל ושמרתם את חוקותי ואת משפטי אשר יעשה אותם האדם אחר שאמר בסמוך לזה את משפטי תעשו ואת חוקותי תשמרו נראה שלפי שהמצוה יש לה שתי סגולות האחד סגולת המצוה הוא השי"ת שאע"פ שמעשה המצוה בעצמה לא יהיה לה סגולה ותועלת מצד עצמה עם כל זה לסבת המצוה שהוא השי"ת יש לה סגולה ותועלת וגם כן למצוה בעצמה יש סגולה אע"פ שלא יצוה אותה הקב"ה ולזה אמר את משפטי תעשו ואת חוקותי תשמרו ללכת בהם אני ה' אלהיכם כלומר שיש למצות סגולה מצד שאני צויתים ואמר עוד ושמרתם את חוקותי ואת משפטי אשר יעשה אותם האדם וחי בהם פירוש כל אדם בעולם אפילו שיהיה אינו מצווה ועושה וחי בהם מצד סגולת המצות וזה הוא שדייק אותם ולזה אמר האדם כלומר כל אדם מצד היותו אדם לא מצד שאני אלהיו ולא מצד שאני צויתיו וזה הוא שארז"ל כהנים לויים ישראלים לא נאמר אלא האדם לומר שאפי' גוי ועוסק בתורה הוא ככהן גדול כוונתם מה שפירשתי שאפי' גוי שלא נצטווה יש לו תועלת נמרץ מצד המצוה בעצמה ואמר על זה אני ה' לומר אע"פ שיש תועלת למצות מצד עצמם אינו אלא שאני מודיע לכם שיש תועלת במצות מצד עצמם אבל אין רצוני שתעשו המצות מצד סגולתם אלא מצד שאני ה' ולזה אמר בסוף אני ה'. ובזה הותר זה הספק למה כפל ואמר ושמרתם את חוקותי ואת משפטי אשר יעשה אותם האדם אחר שאמר בסמוך לזה את משפטי תעשו ואת חוקותי תשמרו. ובזה הותר ג"כ הספק הג' מה צורך לומר אני ה' אלהיכם. ובזה הותר ג"כ הספק הה' מהו וחי בהם לומר שמצד המצות בעצמם יחיה שזאת היא סגולתם מצד עצמם. ובזה הותר ג"כ הספק הו' למה חזר בסוף הענין לומר אני ה' והוא לומר אע"פ שיש למצות סגולה מצד עצמם לא תעשו אותם מצד סגולתם בעצמם אלא לפי שאני ה'. והותר ג"כ הספק הז' לפי שהמצות אחר שלא נעשה אותם מצד סגולתם בעצמם איפשר שנעשה אותם בעבור המצוה יתברך שהוא אלהינו וקבלנו אותו באלוה ואדון שלנו וקבלנו עול מלכותו עלינו או אפילו שלא היינו מקבלים עלינו אלהותו ראוי לעשות מצותיו בעבור שמו הגדול ובעבור שהוא בורא עולם ושהוא האל הגדול הגבור והנורא ואמר בראשונה אני ה' אלהיכם עשו המצות בעבור שאני אדון לכם ואתם עבדי ואמר בסוף אני ה' בעבור גדולתי. והיתר הספק השמיני שכל הפרשה כפולה הכוונה לומר שאפי' לה' אלהינו לא נעבוד כעבודתם כמו שאמר איכה יעבדו הגוים האלה את אלהיהם ואעשה כן גם אני. וכמו שאמר ולא תקים לך מצבה אשר שנא ה' אלהיך שאע"פ שהיתה אהובה בימי האבות אחר שעשאוה האומות לע"ז שנאה הקב"ה. ולספק הה' שהוא מה הכוונה במה שאמר וחי בהם אע"פ שכבר פירשנו בו פירוש א' נוכל לפרש עוד פירוש שני שבעבור המשפטים יחיה שאם לא יהיו המשפטים א"א לאדם הטוב להיות לו תקומה כמו שאז"ל על התורה שיש בה משפטים לפניה ומשפטים לאחריה לפניה שם שם לו חק ומשפט לאחריה ואלה המשפטים ובאמצע מתן תורה משל למטרונה שהמשפטים הם סבת קיום התורה ולזה סמך למה שאמר ואת משפטי וחי בהם. פי' שלישי לפי שהעמל בתורה מתיש כחו כי למה נקרא שמה תושיה ע"ש שמתשת כחו של אדם ומצד החולשה איפשר שימות לזה אמר אף שאת משפטי תעשו ואת מצותי תשמרו וחי בהם. פירוש ד' הוא שבועה כמו חי אני נאם ה' וחי בהם חי ה'. פי' חמישי בעבור שאז"ל חש בראשו יעסוק בתורה שנאמר כי לוית חן הם לראשך חש בגרונו יעסוק בתורה שנאמר וענקים לגרגרותיך חש במעיו יעסוק בתורה שנאמר רפאות תהיה לשריך לז"א וחי בהם שאפילו יהיה חולה יתרפא בהם ויהיה חי כמו וימרחו על השחין ויחי. פירוש ששי וחי בהם איני מצוה לכם חוקים להמית אתכם בסיגופים ותעניות ובשריפת בניכם כי גם את בניהם ואת בנותיהם ישרפו באש אלא מצות שיחיה בהם ואמר זה לפי שאמר ובחוקותיהם לא תלכו. פי' שביעי אמרו חז"ל גדולים צדיקים ממלאכי השרת ואמרו לא יראני האדם וחי אפילו מלאכי השרת שהמלאכים נקראים חיים לפי שהם נצחיים לזה אמר שבעשיית המצות נהפך האדם למלאך וזהו וחי בהם פירוש יהיה מלאך האדם בעשיית המשפטים והחוקים והמצות והרי הכהן נקרא מלאך שנאמר כי שפתי כהן ישמרו דעת ותורה יבקשו מפיהו כי מלאך ה' צבאות הוא. פי' שמיני אחז"ל וחי בהם ולא שימות בהם חוץ מע"ז וגילוי עריות ושפיכות דמים שהביאו ראיה מן הפסוקים שימות בהם. פי' תשיעי וחי בהם לעולם הבא וכן ת"א ויחי בהון לחיי עלמא: 	Leviticus 18:2	
Toledot Yitzchak, Achrei Mot 6	@11איש איש אל כל שאר בשרו לא תקרבו לגלות ערוה @33בכאן יש ספקות: <br>@44הספק הא' @55שזה הפסוק מיותר שזה מדבר דרך כלל שלא יגלו עריות ולא אמר בזה הפסוק אלא דרך כלל העריות ומה צורך לזה אחר שאחרי כן פרט כל העריות: <br>@44הספק הב' @55למה כפל ואמר איש איש שתי פעמים. והיתר הספק הא' אחז"ל שלא יקרב לחבק ולנשק וכל מה שאמרו חז"ל אמת. אבל יש לשאול היה ראוי שיאמר בתחלה איסור כל העריות לביאה ואחר שיאסור ביאת העריות היה ראוי שיאסור גם כן נשיקה וחבוק ונראה גם כן שכלל הפסוק ענין אחר והוא שדרך הזונים לאמר פלונית קרובה שלי כדי שיוכל לדבר עמה בענין איסור כמו שאמר מי יתנך כאח לי יונק שדי אמי אמצאך בחוץ אשקך גם לא יבוזו לי ולזה הזהיר לא תקרבו כלומר לא תאמר שאתה קרוב לנשים האסורות לתכלית גילוי ערותן וכן הקרובות לא תאמר שהן קרובות לגלות ערוה. והיתר הספק השני שכפל איש איש לומר האיש יתקרב לאיש כמוהו ולא יתקרב לנשים. פירוש שני האיש יהיה איש וחשוב ולא יהיה פחות ומכוער לעשות דברים מכוערי' כגלוי עריות. פירוש שלישי דרך הזונים להתקרב זה עם זה להתיעץ על ענין זנות לזה אמר איש עם איש לא תקרבו זה עם זה לגלות ערוה ושאר בשרו הם העריות: 	Leviticus 18:6	
Toledot Yitzchak, Achrei Mot 7	@11ערות אשה ובתה לא תגלה שארה הנה זמה היא ואשה אל אחותה לא תקח לצרור לגלות ערותה עליה בחייה @33באלו הפסוקים יש ספקות: <br>@44הספק הא' @55למה אמר בערות אשה ובתה זמה היא יותר מבכל שאר עריות: <br>@44הספק הב' @55מה הוצרך לומר באשה אל אחותה לצרור והיתר הספק הראשון נראה לי לפי שהעריות יש מהן שאסרם הכתוב משום עצמם ומי שאינו נופל בו משום עצמו אסרם משום אחרים שבאמו אמר אמך היא כלומר מצד עצמה אסורה אין צריך בכאן טעם אחר אלא שהיא אמך אבל באשת אביו שאינה אמו הוצרך לתלותו באחרים לפי שאין בה איסור מצד עצמה ולזה אמר בה ערות אביך היא וכן באחותך לא הוצרך לתלותו באחרים אבל באחות אביך אינה אסורה מצד עצמה לכך הוצרך לתלותו באחרים ואמר שאר אביך היא וכן באחות אמך אינה אסורה מצד עצמה לכן תלאה באחרים ואמר שאר אמך היא וכן באחי אביך לא תגלה אל אשתו לא תקרב אינה אסורה מצד עצמה לכן תלאה באחרים ואמר דודתך היא וכן בשאר עריות אבל בבת אשתו יש בה מן הקושי שאין בה טעם לאסור לא מצד עצמה ולא מצד אחרים מצד עצמה אין ראוי שיהיה בה איסור שאינה קרובה לו ולא משום אשתו לא תוכל לומר כמו שאסורה אמה לו כך אסורה בתה שאשתו מותרת לו וא"כ היצר הרע חולק על זאת ואומר מותרת היא מן הראוי לזה אמר זמה היא ותרגם אונקלוס עצת חטאין לומר עצה רעה היא שיועץ עליך היצר הרע וא"ת מה טעם יש באיסור הזה לז"א שארה הנה לו אע"פ שלא יש איסור מצד האיש לא מצד עצמו ולא מצד אחרים יש איסור מצדן מצד עצמן שהן קרובות זו לזו פירוש דבר מגונה מאד וקלון גדול לאם שתשכב הבת עם האיש ששכב את אמו וכן פרש"י שארה הנה קרובות זו לזו ולזאת הסבה הוצרך לומר באשה אל אחותה לצרור לפי שג"כ בזו יש מן הקושיא שאין ראוי שתהיה אסורה לו לא מצדו ולא מצד אחרי' מצדו לא שאינה קרובה לו מצד אחרים לא נאמר כמו שאסורה אשתו לו כך היא אסורה לו לזה הוצרך לומר לצרור כלומר האיסור לא מצדך אלא מצד עצמן שאין ראוי שיהיו צרות זו לזו ותעשה אחת רעה לחברתה לז"א בחייה שאחר מיתתה אינה עושה צרה זו לזו מה שאין כן בשאר עריות ומה שלא אמר בזאת זמה היא שאחר שאמר כן באשה ובתה לא הוצרך לחזור לומר כן באשה אל אחותה וגם שמה שאמר זמה היא הוא טעם לשתיהן: 	Leviticus 18:17	
Toledot Yitzchak, Achrei Mot 8	@11ואל אשת עמיתך לא תתן שכבתך לזרע לטמאה בה @33לפי שלאחד מג' כוונות האדם משמש מטתו להריק המותר או למלאות תאותו או לתכלית בנים וזאת היא הטובה שבכולן לזה אמר ואל אשת עמיתך לא תתן שכבתך אפי' לזרע שהוא לבנים ונראה שמה שסמך לזה ומזרעך לא תתן להעביר למולך לומר אם נולדו לך בנים מאשת עמיתך אותו הזרע יבוא לעבוד למולך שאלו הבנים לא יהיו אלא מצד הטומאה ומצד השטן ויהיה מחלל את השם ולז"א וחללת את שם אלהיך וג"כ נאמר טומאה במולך למען טמא את מקדשי ולפי שהעובד מולך הוא לתכלית הצלחה אמר שלא יצליח ויהיה כשוכב עם זכר שלא יבוא משם הצלחה ובנים והוא כשוכב עם בהמה שאינה עושה פירות ולזה סמך לזה ואת זכר לא תשכב משכבי אשה ובכל בהמה לא תתן שכבתך לטמאה בה: 	Leviticus 18:20	
Toledot Yitzchak, Achrei Mot 9	@11ולא תקיא הארץ אתכם @33פשט הפסוק הוא ולא תעשו מכל התועבות האלה ולא תקיא הארץ אתכם ואם תעשו תקיא ונוכל לפרש שהכוונה ואם תעשו התועבות האלה לא תקיא הארץ אתכם לבד אלא גם עונש אחר גדול מזה כי כל אשר יעשה מכל התועבות האלה ונכרתו הנפשות העושות מקרב עמם: 	Leviticus 18:28	
Toledot Yitzchak, Achrei Mot 10	@11ונכרתו הנפשות העושות מקרב עמם. @33מצינו בכריתות ג' לשונות האחד ונכרת האיש ההוא השני ונכרתה הנפש ההיא. השלישית הכרת תכרת הנפש ההיא. והכוונה שיש כרת לגוף ולא לנפש ובזה נאמר ונכרת האיש ההוא. ויש כרת לנפש ולא לגוף ובזה נאמר ונכרתה הנפש ההיא. ויש כרת לגוף ולנפש ובזה נאמר הכרת תכרת הנפש ההיא. וביאורו שהאוכל חלב או דם והוא צדיק ורובו זכיות ויצרו הרע הלהיבו לעבור ימות בנעורים קודם שיגיע לס' שנה ואין נפשו בהכרת אבל יהיה לו חלק בעולם הנשמות וגם יהיה לו חלק לעולם שאחר התחיה ועל זה נאמר ונכרת האיש ההוא ואם עם החטא החמור ההוא יהיו עונותיו מרובין מזכיותיו נפשו נכרתת מחיי עולם הנשמות ועל זה אמר ונכרתה הנפש ההיא ואלו אין להם כרת בגופן ויחיו ימים רבים וגם עד זקנה ושיבה ועל זה אז"ל מי שעונותיו מרובין מזכיותיו יורדין לגיהנם ונדונין שם י"ב חדש לאחר י"ב חדש גופן כלה ונשמתן נשרף ורוח מפזרתן תחת כפות רגלי הצדיקים. ויש כרת חמור שנכרת גופו ונפשו והוא שנאמר בו כי דבר ה' בזה ואת מצותו הפר הכרת תכרת ודרז"ל הכרת בעולם הזה תכרת לעולם הבא לומר שימות בנוער ולא תחיה נפשו בעולם הנשמות ואין הכרת הזה נאמר בתורה אלא בענין ע"ז ומגדף: <br>@44בפרשה @55הזאת ספקות: <br>@44הספק הא' @55מה קשור יש לאלו המצות זו אצל זו שהתחיל בקדושת ישראל שאמר קדושים תהיו וסמך לזה איש אמו ואביו תיראו ואת שבתותי תשמורו ואח"כ אמר אל תפנו אל האלילים ואחר כך אמר דיני קרבנות שאמר וכי תזבחו זבח שלמים לה' לרצונכם תזבחוהו ואחכ"א ובקוצרכם את קציר ארצכם לא תכלה פאת שדך לקצור ואחכ"א לא תגנובו ואחכ"א לא תקלל חרש ואחז"א לא תעשו עול במשפט ואחכ"א לא תלך רכיל ואחז"א את חוקותי תשמורו בהמתך לא תרביע כלאים ואחז"א דין שפחה נחרפת לאיש ואחז"א דין ערלה וערלתם ערלתו את פריו ואחז"א לא תאכלו על הדם ואח"ז לא תקיפו פאת ראשכם ושרט לנפש ואח"ז אל תחלל את בתך להזנותה ואח"ז את שבתותי תשמורו ואח"ז אל תפנו אל האובות מפני שיבה תקום ואחכ"א ואיש אשר ינאף. ויש לשאול שאלו המצוות רחוקות זו מזו בענייניהם וכל התורה כולה יש לה סדר נאות וחשוב ומה קישור יש לאלו המצות אלו עם אלו ואפילו אדם בעל שכל מסדר דבריו זו עם זו בסדור היותר נכון בעיניו זהו הספק הא': <br>@44הספק הב' @55לא לבד אין להם קישור אבל סמוכות זו לזו הפך הראוי שכשאמר איש אמו ואביו תיראו היה ראוי שיסמוך אליו מפני שיבה תקום והדרת פני זקן שהוא מעניינו וכשאמר אל תחלל את בתך להזנותה היה ראוי שיסמוך אליו ואיש אשר ינאף את אשת איש שהוא מעניינו ולא עשה כן וכן שפחה נחרפת שהוא מעניינו: <br>@44הספק הג' @55לחז"ל שאמרו שבכאן הזהיר על י' דברות כיצד אני ה' כנגד אנכי ה' אלהיך איש אמו ואביו תיראו כנגד כבד את אביך. ואת שבתותי תשמורו כנגד זכור את יום השבת אל תפנו אל האלילים כנגד לא יהיה לך לא תגנובו כנגד לא תגנוב. ולא תשקרו ולא תלך רכיל כנגד לא תענה ברעך. ולא תשבעו בשמי לשקר כנגד לא תשא לא תעשוק את רעך כנגד לא תחמוד אל תחלל את בתך להזנותה ואיש אשר ינאף כנגד לא תנאף לא תעמוד על דם רעך כנגד לא תרצח. ויש להקשות על זה ג' ספקות: <br>@44הספק הא' @55למה חזר בפרשה הזאת י' דברים אחר שהזכירם במתן תורה: <br>@44הספק הב' @55למה לא סדרם כסדר שכתובים שם במתן תורה: <br>@44הספק הג' @55למה שינה בכולן שכנגד לא יהיה לך אמר אל תפנו וכנגד זכור את יום השבת אמר את שבתותי תשמורו לא תשבעו בשמי לשקר כנגד לא תשא וכן בכולן שינה ומה תועלת בשינוי: <br>@44הספק הד' @55ג"כ לחז"ל שאמרו סמך שמירת שבת למורא אב ואם שאמר איש אמו ואביו תיראו ואת שבתותי תשמורו לומר אע"פ שהזהרתיך על מורא אב ואם אם יאמר לך לחלל שבת אל תשמע להם ויש להקשות א"כ למה אמר זה במצות שבת ולא בכל המצות שהיה ראוי שידבר דרך כלל בכל המצות איש אמו ואביו תיראו ואת כל מצותי תשמורו. ונשיב בראשונה לספק סידור אלו המצוות וקישורן שהיא הספק הא' וגם קצת מהספקות הנזכרות והוא בשנקדים הקדמה והיא שמה שצוה קדושים תהיו אינה מצוה פרטית על העריות אלא על כל התורה כולה וזה לפי שהתורה אסרה קצת מאכלים והם המאכלות האסורות והתירה האחרים וכן אסר יין נסך והתיר שאר יינות ולזה יאכל אדם הרבה מאד וימלא גופו מבשר ויין ויהיה זולל וסובא וכן אסר העריות והתיר אשתו ויהיה מצוי אצל אשתו כתרנגול ויהיה נבל ברשות התורה ולזה צוה בכל התורה בענין האכילות והביאות המותרות וכיוצא בהן קדושים תהיו כאז"ל קדש עצמך במותר לך וכן כתב הרמב"ן ועל זאת ההקדמה אומר לפי שיש אדם שצריך המשל לאכול כ' דרהמין של בשר וזה יספיק לו ואם יאכל יותר יחלה ויש מי שצריך מ' דרהמין ואם יאכל פחות יחלש וכן כל האנשים והבחורים והנערים לזה צריך הרבה ולזה יספיק מעט וזה כפי רוב החום הטבעי ומיעוטו וזה מי יתן קצבה א"א שאלו הם פרטים והפרטים הם בלתי בעל תכלית ולא תקיף בהם הידיעה כמו ברפואה שאין אומרים ברפואה אלא מי שיש לו קדחת דמיית יוקז ואין אומר שם כמה אוקיות יוציאו מדם של ראובן צריך ה' ולשמעון ד' וללוי ג' וזה נשאר לאומד הרופא וא"כ מי ידע לתת קצבה לזה סמך לקדושים תהיו איש אמו ואביו תיראו שאביו ואמו ידעו הקצבה ויצוו עליו כמה יאכל וישתה שאם יתנו לו שתי אוקיות לחם ויקיאנו או יוזק בו ידעו שיספיק לו אוקיא ואם יתנו לו אוקיא ויחלש ידעו שצריך יותר וכן בשתיה ובכל הדברים וסמך לאיש אמו ואביו תיראו שמירת השבת לומר שאע"פ שאביו ואמו יזהירו לבן שיאכל מעט וכמו שכתב בן סינה בראשון באופן ג' שצריך שיהיה באצטומ' שארית תאוה לאכול ולא יאכל כדי שביעה וחז"ל גם כן הזהירו בזה לזה סמך לזה ואת שבתותי תשמורו לומר שאע"פ שגם בשבת לא יאכל הרבה מאד שלא יחלה אפ"ה יאכל וישתה יותר בשבת משאר ימות החול כדי לענג השבת וג"כ הוא סמוך לקדושים תהיו לומר אע"פ שצויתי קדש עצמך במותר לך עכ"ז תענג השבת באופן שלא יזיק לך וסמך אל תפנו אל האלילים לשבת לומר שאע"פ שהאיצטגנינים אומרים שמי שרוצה להביא עליו שפע שבתאי שהוא כוכב שבת צריך שלא יאכל בשר ולא ישתה יין בשבת וילבש שחורים אני מצוה אל תפנו אל האלילים אלא את שבתותי תשמורו וקראת לשבת עונג וסמך לזה זבח שלמים לומר לפעמים צריך שיאכל כדי שביעה או יותר כדי שלא יבוא לידי נותר או ירצה אל תפנו אל האלילים שהם ע"ז ולפי שהע"ז צריך שיזבחו עובדיה זבחים בעת א' ולא באחרת וכן האכילה בשעה ידועה לפי שאין לע"ז מעלה בכל השעות אלא להקב"ה לכן וכי תזבחו זבח שלמים בשעה שתרצו תזבחוהו פירוש באותו הזמן שצוה הקב"ה וכן האכילה לשני ימים ולילה א' ביום זבחכם יאכל וממחרת ובזה מתוקן מלת לרצונכם שנדחקו בו כל המפרשים ובעבור שיש דברים שצריך להניח בהם פאה אבל בשלמים א"א להניח פאה או דבר שדומה לפאה שיהיה נותר לזה סמך לשלמים ובקוצרכם את קציר ארצכם לא תכלה פאת שדך בקוצרך כלומר בשלמים לא תניח כלום אבל בקוצרכם לא תכלה פאת שדך ולפי שמי שאינו מניח פאה בשדה הוא כמו גוזל לעני כאז"ל אל תגזול דל כי דל הוא וכי מה יגזלו מן העני שאין לו והשיבו מתנות עניים מי שלא נתנם להם גוזל אותם לכן סמך לזה לא תגנובו ואחשוב עוד שמה שסמך לא תגנובו ללא תכלה לפי שמי שאינו נותן צדקה לעני הוא סבה שיגנוב וז"ש יחוס על דל ואביון ונפשות אביונים יושיע פירוש במה שיחוס מלך המשיח על דל ואביון מושיע נפשיהם שאם לא יחוס עליהם יבואו לגזול ולגנוב ולעשות אונאה לאחרים וז"ש מתוך ומחמס יגאל נפשם פירוש משלא יעשו דל ואביון תוך וחמס יגאל נפשם ובעבור שהגנב מכחש ומשקר ונשבע לשקר ואומר לא גנבתי לכן סמך לזה ולא תכחשו ולא תשקרו איש בעמיתו ולא תשבעו בשמי לשקר וסמך לזה לא תלין פעולת שכיר אתך עד בקר שגם זה גוזל לעני היום שלא פרע לו בלילה דמיירי בשכיר יום שחייב לפרוע לו בלילה ששכיר יום זמנו כל הלילה ולזה לא תלין פעולת שכיר אתך עד בוקר שהלילה שעברה היא זמנו ולפי שכשבא השכיר לתבוע ממנו שכר פעולתו הרבה פעמים מקלל לו בעל הבית לכן סמך לזה לא תקלל חרש ולפי שכשאינו פורע בעל הבית לשכיר וגם מקללו הוא סבה שהשכיר יכה אותו לכך סמך לזה ולפני עור לא תתן מכשול ולפי שהדיין שמטה הדין גוזל לבעל דין לזה סמך עם הגזל לא תעשו עול במשפט או לפי שלפעמים הבעל דין הוא כחרש ועור שאינו יודע אם אמת מה שהדיין דן כשחייב אותו לזה סמך לחרש ועור לא תעשו עול ולפי שמי שמטה הדין הוא לא' מד' סבות או בטבע ומערכה כמי שרואה שנים שוחקים בקוביא וחפץ שירויח א' מהם ואף אם אין מכיר להם כן בטבע חפץ הדיין שיהיה זכאי פלוני לז"א לא תעשו עול. הב' מפני רחמנות מן העני אמר לא תשא פני דל. הג' מפני חנופה לעשיר אמר ולא תהדר פני גדול. הד' מפני שהוא רעהו וחבירו לז"א בצדק תשפוט עמיתך ולפי שכשהדיין פסק הדין אומרי' הרכילים למי שחייב הדיין עול עשה לך הדיין לכן סמך לזה לא תלך רכיל שהרכילות דומה ללשון הרע ולפי שהרכילות אמרו חז"ל שהורג לאומרו ולמקבלו ולמי שנאמר עליו לזה סמך לו ולא תעמוד על דם רעך או הכוונה לא תלך רכיל אבל לפעמים צריך שתהיה רכיל שאם שמעת מראובן שרוצה לילך להרוג לשמעון לך ותאמר לשמעון לפי שישמר ממנו והרכילות בזה טוב ומצוה שתלך רכיל ולפי שמהרכילות נמשך שנאה לכן סמך לזה לא תשנא את אחיך ואמר בלבבך כלומר באומד דעתך לומר זה ההיזק שבא אלי ודאי פלו' עשה לפי שהוא שונא לי הוכח תוכיח את עמיתך ואולי יתן לך תשובה באופן שלא תשא עליו חטא פירוש לא תשא עליו משא חטא ואמר לא תשנא לו אם חטא לך במרד ובפשע לא תשנא את אחיך ואם חטא לך במזיד לא תקום ולא תטור ואם חטא לך בשוגג ואהבת לרעך כמוך ואמר על כולם אני ה' פי' אם מחלת לרעך אלו הג' מיני עונות אני אמחול לך אלו הג' מיני עונות ואם לא תמחול גם אני לא אמחול לך כאמרם ז"ל נושא עון ועובר על פשע למי נושא עון למי שעובר על פשע ולפי שהרכיל מערבב ערבוביא לכן סמך לזה את חוקותי תשמורו בהמתך לא תרביע כלאים עוד לפי שהרכיל אתה חושב שהוא אוהב שלך והוא אויב שג"כ הולך לומר רכילות ממך לאחר והוא כחמור שהרכיבוהו על סוסיא שהולד לא תדע מהו אם הוא סוס או חמור וגם הרכיל לא תדע אם הוא אוהב או שונא ולפי שגם שפחה חרופה שהיא חציה שפחה וחציה בת חורין היא עצמה כלאים שהיא חציה שפחה וחציה בת חורין וגם לפי שהנותן לה קידושיה אם המקדש ישראל הוא כלאים עמה שהיא חציה שפחה והוא אינו עבד כלל ואם המקדש עבד הוא כלאים עמה שהוא עבד כולו והיא חציה בת חורין ולכן אינה יכולה להנשא לשום אחד מאלו וא"כ היא נושאת חרפה מכל האנשים בין מעבד בין מבן חורין שאין מי שירצה לישא אותה שקודם לכן שהיתה שפחה היתה מותרת לעבד ועתה שהיא חציה שפחה וחציה בת חורין היא אסורה לכל ובזה יתיישב מלת נחרפת שרש"י פי' מיועדת ואין לו חבר במקרא אבל לפי דעתי יש לו חברים רבי' במקרא כי נחרפת מלשון חרפה כמשל הדיוט פלוניתא כעורה לא נשואה ולא אלמנה וסמך ללא תשנא לא תקום שמן השנאה בא נקימה ונטירה וסמך ללא תקום ענין ערלת האילן לפי שהיהודי מיד רוצה להנקם במהירו' לכן סמך לזה ג' שנים יהיה לכם ערלים ולא תאכל הפרי מיד עד ג' שנים לומר שצריך מתון בדברים ולפי שעובדי ע"ז עושים הקטורת כשנוטעים האילנות לשימהר לתת פריו וזה דרך טבע מזיק לאילן לפי שכשממהרים קודם זמנו להוציא פריו מתכחש האילן כמו שאומר בספר ראשון לנ' סינא אופן ג' שהיונק אם מהרוהו לשילך קודם זמנו יחלשו אבריו ונ"ל שלז"א להוסיף לכם תבואתה הכוונה אפילו דרך טבע יוסיף התבואה אם לא תעשה כמו שעושין עובדי ע"ז שכשיהיו ג' שנים ערלים יתוסף התבואה באילן ואמר אני ה' לומר גם דרך השגחה אני ה' אוסיף התבואה וגם בלשון להוסיף לכם תבואתה נדחקו המפרשים ובזה שפירשתי מיושב כהוגן ולפי שזה מנהג עובדי ע"ז סמך לזה לא תאכלו על הדם שגם זה מנהג עובדי ע"ז כמו שכתב הרמב"ם במורה ולפי שיש עובדים למזלות לזה סמך לזה אל תחלל את בתך להזנותה לפי שאומרות הזונות המופקרות כדי לכסות בושתן זה היה מזל ומערכת שלי שאהיה זונה וגם בעבור זה סמך לזה אל תפנו אל האובות שגם היא ע"ז וזה הוא קישור כל אלו המצות שהיו נראים בלתי מקושרות ונפרדות אלו מאלו ומרוחקות כרחוק מזרח ממערב ובזה הותרו הב' ספקות הראשונות. ונשיב לספק הג' לחז"ל שנחלק לג' ספקות עם הספק הב' מהג' ספקות והוא שלא סדרם כאן כסדר שכתובים שם במתן תורה בהיתר השתי ספקות שהותרו הותר ג"כ זאת והוא שלסבת הקישור שנתתי הוצרך שלא לסדרם כסדר הכתובים במתן תורה אבל לספק הא' מאלו הד' שהוא למה חזר י' דברות בזאת הפרשה שנראה כפל וכן הספק הג' למה שינה בכולן נ"ל החידוש שחידש הוא אם אנכי דעשרת הדברות לא אמר בו שנדמה אליו ברוך הוא ובכאן חידש שנדמה לשי"ת קדושים תהיו כי קדוש אני ה' ולפי שאמ' שם כבד את אביך ואת אמך הייתי אומר דוקא אם הבן קטן או אינו חשוב אבל אם הבן גדול או נכבד וחשוב מאביו לא לז"א איש אביו ואמו תיראו אפילו שהוא גדול וחשוב תירא ממנו ותכבדנו ולא עוד אלא אפי' שבית אביו אינה מסודרת כראוי שאמו יותר חשובה מאביו עכ"ז איש אמו ואביו תיראו שבעבור זה הקדים אמו לאביו ולפי שאמר שם זכור את יום השבת אמר בכאן ואת שבתותי תשמורו לא שבת אחד בלבד אלא כל השבתות ולפי שאמר שם לא יהיה לך חידש כאן אל תפנו אל האלילים פירוש אפילו לאמצעיים והוא נגזר מן רופאי אליל פירוש אמר איוב לחביריו כמו שהעושה הצלם אינו עושה כלום מן האיברים הפנימיים אלא חיצוני הגוף כן אתם אינכם יודעים דברים פנימיים אלא החיצוני והשטחי או ירצה שהרופא שאינו בקי עושה חקירה מהחולה מה צוה רופא פלו' ולומד וגם ירצה שעושה חקירה קודם שילך לבית החולה כשהוא מסוכן אם מת שאין חכמתו מגעת לזה וז"ש רופאי אליל מלשון אלילים שהוא תרגום מרגלים וכן האמצעיים עושים חקירה מהש"י ומשפיעים לעובדיהם ולז"א אל תפנו אל האלילים ולפי שאמר בי' הדברות לא תגנוב והוא בגונב נפשות דבר הלמד מעניינו שהוא סמוך ללא תרצח לא תנאף אמר כאן לא תגנובו שהכונה בממון ולזה דיבר בלשון רבים בכאן ושם לשון יחיד שיותר רבים הם גונבי ממון מגונבי נפשות ולפי שאמר שם לא תענה ברעך עד שקר שהוא בפני הדיין אמר כאן לא תשקרו איש בעמיתו לומר אפי' עם חבירך לא תשקר ולפי שאמר לא תשא את שם ה' הייתי סבור דוקא שם ה' לזה אמר בשמי כגון אהיה שדי צבאות וכל השמות שאינם נמחקים ולפי שאמר שם לא תרצח אמר כאן לא די זה אלא שימחה ביד הרוצח ולז"א ולא תעמוד על דם רעך וכן לא די שלא תנאף אבל ג"כ צריך שלא תהיה סבה שבתך תהיה זונה וגם תמחה בידה ולפי שאמר שם לא תחמוד מה שיש בבית רעך אמר כאן גם מה שיש בביתך מאחרים לא תחמוד וז"ש לא תעשוק את רעך. ולספק הד' שעשיתי לחז"ל למה אמר את שבתותי תשמורו שהיה ראוי לומר ואת כל מצותי תשמורו אחר שאמרו שסמך שמירת שבת למורא אב ואם לומר אע"פ שהזהרתיך על מורא אב ואם אם יאמרו לך לחלל שבת אל תשמע להם ומאחר שזה הדין הוא כן בכל המצות למה פרט כאן שבת. התשובה לפי שהשבת מורה חידוש העולם והוא חידוש כולל לכל העולם ומה שהוליד האב לבן הוא חידוש פרטי שזה האב חידש לזה הבן והמציאו והוציאו לעולם והייתי אומר אם יאמר אבי שאחלל שבת אשמע לו שיותר חשוב החידוש הפרטי מהחידוש הכולל ולא נחוש לסבות כוללות לזה הוצרך לומר ואת שבתותי תשמורו אבל בכל שאר המצות פשוט הוא שנחוש לאבינו שבשמים יותר מלאב הגשמי: 	Leviticus 18:29	
Toledot Yitzchak, Kedoshim 1	@11ואיש אשר ינאף את אשת איש אשר ינאף את אשת רעהו. @33יש להקשות מיותר הוא אשר ינאף את אשת רעהו שאשת רעהו ואשת איש הכל אחד. התשובה פרש"י פרט לאשת נכרי למדנו שאין קידושין לנכרי ונראה לי אם ראובן נואף את נשי רעיו הייתי אומר ששמעון שנאף את אשת ראובן פטור וכאשר עשה כן יעשה לו לזה אמר שגם שמעון חייב מיתה וזה הוא שאמר ואיש שהוא שמעון אשר ינאף את אשת איש והוא ראובן ואותו ראובן נאף את אשת רעהו אפילו הכי מות יומת הנואף שהוא שמעון או יהיה הכוונה לפי שאז"ל אל ירבה אדם רעים בתיך ביתו שיטו לאשתו לזנות וזהו שאמר איש רעים להתרועע ולזה אמר ואיש אשר ינאף את אשת איש ואמר על הרוב הנואף הוא עם אשת רעהו לומר שישמור עצמו מן הרעים והשותפין ולא יכניסם בתוך ביתו: 	Leviticus 20:10	
Toledot Yitzchak, Kedoshim 2	@11את חוקותי תשמרו בהמתך לא תרביע כלאים @33חוקותי ר"ל חוקות הנמשכות מן השמים שנאמר הידעת חוקות השמים שכל הכחות העליונים כל אחד ממונה על פקידותו והפעולות בעולם הזה משתלשלות בסבתם וזה העולם עומד על השלימות ואז"ל אפי' העליונים צריכים שלום שנאמר עושה שלום במרומיו והשלום הוא קיומם ושיפעלו פעולתם במינויים א"כ המעמיד הולדות למטה מין במינו גורם השלום למעלה שהכחות הממונים משלימים מינויים הראוי כפי מה שצריך העולם השפל והמעמיד תולדות למטה מין בשאינו מינו גורם הפך השלום שמערב הכחות העליונים ומבטלם ועוקר אותם ממינוייהם וזהו לשון כלאים לשון מניעה שהוא בטול הכחות כמו לא תכלא רחמיך ויכלא הגשם מן השמים וזהו לשון חוקים מלשון חקיקה וציור שהם ציור עניינים שכליים של מעלה והמרביע בהמה מין בשאינו מינו או הזורע צמח מין בשאינו מינו והם יונקים זה מזה מערבב הכחות העליונים הנותנים כח ההולדה וכח הצמיחה. ואחר שכתבתי טעם איסור הכלאים נ"ל שיש כאן קושיא שאם כן למה התירה התורה לעשות ציצית מכלאים ואחשוב בזה שמי שמרכיב כלאים משדד כחות של מעלה ומי שמקיים מצות התורה משדד מערכות השמים שנאמר אם בחקותי תלכו ונתתי גשמיכם בעתם אפילו הפך מה שגוזר המערכה וכל יעודי התורה הם כן ולפי שמצות ציצית היא כללות כל מצות התורה כמ"ש למען תזכרו את כל מצות ה' לכן התירה התורה בציצית כלאים לומר לנו שהתורה ומצותיה משדדים מערכות השמים שנאמר ומאותות השמים אל תחתו כי יחתו הגוים מהמה ולפי שסגולת המצות היא סגולת הכלאים לכן התירה התורה כלאים בציצית כך נ"ל והוא ענין חשוב אצלי: <br>@44נסמכה @55פרשה זו לענין אוב וידעוני לפי שאם תאמר אחר שנאסר לנו אוב וידעוני המודיעים העתידו' מי יגידם לנו לזה אמר אמור אל הכהנים והם יגידו העתידות באורים ותומים. ובמדרש צפה הקב"ה שעתיד שאול להרוג נוב עיר הכהנים ולדרוש אוב אמר ר' יהושע הראה הקב"ה למשה דור דור ופרנסיו והראהו שאול הוא ובניו נופלים בחרב אמר לפניו רבונו ש"ע מלך ראשון שעמד ידקר בחרב א"ל אמור אל הכהנים: 	Leviticus 19:19	out of order
Toledot Yitzchak, Emor 1	@11לא יקרחה קרחה בראשם ופאת זקנם לא יגלחו ובבשרם לא ישרטו שרטת קדושים יהיו וגו' @33הכוונה לפי שהוא דרך לקרוח הראש על האב לפי שנתן תורה על ראש הבן ולימד לו תורה או שלחו לרבו לשמוע ללמוד וללמד לז"א לא יקרחה קרחה בראשם ולפי שדרך על בן ובת למרוט זקנו מתוך צער לז"א ופאת זקנם לא יגלחו ולפי שהוא דרך לשרוט שרט על אחיו כי אחינו בשרינו הוא וכשמת אחיו שהוא בשרו דרך לשרוט בשרו לז"א ובבשרם לא ישרטו שרטת והטעם לכל זה חמשה סבות הא' שמי שהוא אהוב למלך אין ראוי שיהיה בו שרט וקרחה לפי שיאמרו הרואים שאדם אחר שרט לו או קרח לו וזהו קלון למלך וזהו שאמר קדושים יהיו לאלהיהם ר"ל פרושים משאר העם וקרובים למלך ואהובים לו. השני לפי שהעושה הרגש גדול בזה קרחה ושריטה יחשבו הרואים שעשה כן לפי שעשו לו עול ובזה מחלל את השם שהשם אל אמונה ואין עול ולזה אז"ל המתקשה על המת יותר מדאי על מת אחר הוא בוכה לפי שמורה שהקב"ה עשה לו עול ולכן אומר לו הקב"ה עדיין אתה חייב יותר. הג' שנראה ממעשיו בקרחה ושריטה שהולך המת לאיבוד וזה חילול השם ולזה אמר לא תתגודדו ולא תשימו קרחה בין עיניכם למת כי עם קדוש אתה לה' אלהיך וזה דומה לאדם שאבד מרגלית והיה בוכה עליה בחושבו שהיתה שוה אלף פרחים ומנחמים אותו ואומרים לא תבכה שלא היתה שוה אלא עשר אלף פרחים אבל הכוונה אם תתגודד ותקרח על שהולך לאיבוד אינו הולך לאיבוד כי עם קדוש אתה לה' אלהיך והוא נשאר אחר המות ואלו השתי סבות כלל באומרו ולא יחללו שם אלהיהם הסבה הרביעית שהעומד על שלחן המלך ומשמש למלך ראוי שיהיה נאה ומהודר וזה הוא שאמר כי את אישי ה' לחם אלהיהם הם מקריבים. הסבה החמישית שראוי לגדול שלא יתפעל מן המקרים ולכן המלכים והשרים אינם מתפעלים במיתת קרוביהם ולזה אמר והיו קדש כלומר גדולים: 	Leviticus 21:5	
Toledot Yitzchak, Emor 2	@11כי אם לשארו הקרוב אליו לאמו ולאביו @33יש בזה ספק והוא שהיה ראוי להזכיר בתחלה אב ואח"כ אם ויאמר לאביו ולאמו וכתב ר"א כי הזכר חי יותר מהנקבה ברוב ולכן הזכיר בתחלה מיתת האם לפי שהיא תמות קודם ואח"כ מיתת האב. ויש להקשות עליו אם כן למה בכהן גדול האב קודם האם שאמר ועל כל נפשות מת לא יבא לאביו ולאמו לא יטמא ונוכל להשיב לדעתו שאחר שהפסוק הודיענו חידוש אחד פעם אחת חזר אחר כן לטבעו ולמה שהוא ראוי ונראה להתיר זה הספק שכראוי עשה בהזכירו האם בתחלה לפי שאמר כי אם לשארו והיא אשתו לכן סמך לה אמו שהיא נקבה ונוכל לומר שהטעם שהזכיר האם ואח"כ האב לומר יטמא כהן הדיוט לאם ולא די לאם שהיא ודאי אמו שנולד בפני עדים אבל גם לאב שאין עדות ברור שהוא אביו ומי יודע כן אלא בחזקה עם היות שהוא בן יטמא לאב ובכהן גדול החידוש בהפך לא די לאביו שהוא ספק אם הוא אביו ולא ידענו זה אלא בחזקה שלא יטמא לו אבל גם לאם שהיא אמו בעדים ברורים שראו כן בשעה שנולד לא יטמא. וקישור אלו המצות בכהנים הוא לפי שהכהנים איפשר להשחית גדולתו באחד מהרבה פנים אחד במקרה חיצוני לו והוא אשתו אשה זונה וחללה לא יקחו או במקרה דבוק לו וזה המקרה הדבוק בו או הוא חולי או טומאה והטומאה אם היא תוך גופו נבילה וטריפה לא יאכל לטמאה בה ואם בשנגע גופו מבחוץ לדבר טמא לנפש לא יטמא בעמיו ואם מצד חולי או הוא חולי כולל כל גופו או חולי פרטי באחד מאבריו אם חולי פרטי דבר אל אהרן איש מזרעך אשר יהיה בו מום לא יקרב להקריב לחם אלהיו איש עור או פסח ואם תאמר א"כ ימות ברעב לחם אלהיו מקדשי הקדשים ומן הקדשים יאכל ואם חולי כולל איש מזרע אהרן והוא צרוע או זב בקדשים לא יאכל וכל זה מדבר במעלת הכהן המקריב הקרבנות. דבר אל אהרן וגו' לרצונכם תמים זכר כל אשר בו מום לא תקריבו. אחר שדיבר במעלת הכהן המקריב דיבר במעלת הקרבן עצמו והקרבן איפשר להפסל מפני א' משני דברים או במום שבו או מצד הזמן אם במום עורת או שבור וגו' אם מצד הזמן אמר שור או כשב או עז כי יולד והיה שבעת ימים תחת אמו וגו' ואמר כאן ושור או שה אותו ואת בנו לא תשחטו ביום אחד והטעם לזה לפי שמצוה הקב"ה למלאך שיניע הגלגל התשיעי והוא המניע התנועה יומית או הקב"ה בעצמו מניע לו כפי חילוק סברות שיש אומרים שאותה התנועה היא מיוחדת לש"י מכל התנועות והטעם שזה הגלגל שהוא ערבות שהוא התשיעי מכריח בכל יום לכל הגלגלים להניע תנועה אחת בכ"ד שעות שתנועתם הטבעית היא למזרח והוא מכריחם שיתנועעו לצד מערב ולכן אמרו שכינה במערב פירוש שהקב"ה מכריחם לכולם שיתנועעו למערב וזאת התנועה היומית מהוה כל ההויות לכן אין ראוי שביום אחד תפסיד המין לשחוט אותו ואת בנו וזהו שאמר רוכב שמים בעזרך ובגאותו שחקים כי זאת התנועה היא מתגאה על כל התנועות השמימיו' להיותה ממזרח למערב הפך תנועתם הטבעית שערבות מכריח להם ומניעם על כרחם וזהו שאמר וידעת היום והשבות אל לבבך וגומר כלומר דע והבן ענין היום שהוא סבוב אחד מניע לכל צבא השמים הפך תנועתם שמורה שיש הנה סבה מקפת וכוללת לכל שאר הסבות ולזאת הסבה והשבות אל לבבך וגו' וכיון שזאת התנועה היא פשוטה ואחדות בלתי מורכבת עד שמורה עמידה וקיום אין ראוי לשחוט אותו ואת בנו בזה היום הפשוט שמורה שחיטתן הפסד המין או אכזריות שהתנועה היומית הקב"ה מחיה בה ומקיים לכל העולם בכללו שזולתה יפסד כל העולם: 	Leviticus 21:2	out of order
Toledot Yitzchak, Emor 3	@11שור או כשב או עז @33במדרש יבא שור ויכפר על שור שנאמר וימירו את כבודם בתבנית שור וכן הזכיר זהב מתחלת המשכן לכפר על זהב העגל משל למטרונא שיצא עליה שם רע באחד מגדולי המלכות בדק המלך ואין בו ממש עשה סעודה והושיבו בראש כך בדק הקב"ה ולא מצא שהתחילו אלא ערב רב ואחד מגדולי המלכות הוא אחד מטטרמולין לפרסם שלא התחילו ישראל התחיל בשור בראש הקרבנות וכן הקדים שור בפרשת ויקרא וכן הקדים פרי עץ לכפת תמרי' שהחטא היה בו לבדו וזה הוא שאמר ברעתם ישמחו מלך והכשירה התורה שלשה מינים שור לזכות אברהם שנאמר ואל הבקר רץ אברהם כשב בזכות יצחק שנאמר והנה איל אחר נאחז בסבך בקרניו עז בזכות יעקב שנאמר לך נא אל הצאן וקח לי משם שני גדיי עזים ועוד לפי שהאלהים יבקש את נרדף הבל נרדף מקין וישע ה' אל הבל נח נרדף מדורו ונח מצא חן בעיני ה' אברהם מנמרוד אשר בחרת באברם יצחק מפלשתים ראה ראינו כי היה ה' עמך יעקב מעשו כי יעקב בחר לו יה יוסף מאחיו ויהי ה' את יוסף משה מפרעה לולי משה בחירו ישראל מאומות ובך בחר ה' להיות לו לעם סגולה אף כאן שור נרדף מארי כשב מזאב עז מנמר אמר הקב"ה לא תביאו רודפים אלא נרדפים: 	Leviticus 21:18	
Toledot Yitzchak, Emor 4	@11מועדי ה' אשר תקראו אותם מקראי קדש @33במדרש תלי' כה' אלהינו בכל קראנו אליו אמר רבי אושעיא אין לך אומה שמעכבת על אלוהיה כאומה זו כיצד בשעה שהזקנים יושבים לעבר השנה הקב"ה מסכים על ידיהם והוא משלים וגומר כל מה שישראל עושים ועליהם אמר דוד ע"ה אקרא אל אלהים עליון לאל גומר עלי אימתי שכשהסנהדרין יושבים לעבור ראש השנה ביום פלוני מיד הקב"ה מושיב סנהדרין של מלאכים ואומר להם לכו וגמרו מה שתחתונים גוזרין אומרים לפניו רבש"ע בניך גזרו שיהא ראש השנה ביום פלוני מיד הקב"ה יושב באותו יום לדון עולמו שנאמר עלה אלהים בתרועה והכסאות מוצעות והספרים נפתחים וסנהדרין של מלאכים עומדים לפניו שנאמר חזה הוית עד די כרסוון רמיו ועתיק יומין יתיב אלו מלמדים זכות אלו מלמדים חובה למה כי חק לישראל הוא ישראל גזרו חק ראש השנה והרי הוא משפט לאלהי יעקב שהוא המקיים גזרותם ומסכים עמהם הוי אומר אקרא לאלהים עליון לאל גומר עלי תדע לך שהוא כן שהרי כתיב יום תרועה יהיה לכם וכתיב אלה מועדי ה' אלה הם מועדי אמר הקב"ה אין לי מועדים אלא אלו שלכם ע"כ: 	Leviticus 23:2	
Toledot Yitzchak, Emor 5	@11אלה הם מועדי ששת ימים תעשה מלאכה וביום השביעי שבת שבתון. @33יש להקשות למה הזכיר כאן מצות שבת עם המועדים שהשבת אינו מועד ועוד שכבר הזהיר הרבה פעמים במצות שבת. תשובה הכונה המועדים שאתם מקדשים אותם וקוראין אותם מקראי קדש לדעתכם אלה הם מועדי אבל השבת אינו לדעתכם שלא תקדשוהו אתם אלא שבת הוא לה': 	Leviticus 23:2	
Toledot Yitzchak, Emor 6	@11אלה מועדי ה' @33לפי שאמרנו שהקרבן יפסד מצד הזמן ואמר שור או כשב או עז והיה שבעת ימים תחת אמו ומיום השמיני והלאה ירצה לקרבן אשה לה' לזה סמך לו המועדים לפי שיש קרבנות מיוחדים בזמנים מיוחדים ואם יעשו אותם בימים אחרים יפסדו: 	Leviticus 23:4	
Toledot Yitzchak, Emor 7	@11וספרתם לכם ממחרת השבת מיום הביאכם את עומר התנופה שבע שבתות תמימות תהיינה @33הטעם שצוה הקב"ה לספור את העומר מפני שכל איש ישראל היה עסוק בקציר שלו וכל אחד בגרנו מפוזרים וישכחו עלייתם לרגל. ובמדרש טעם אחר משל לאחד שהיה חבוש בבית האסורים וצעק למלך להתירו אמר המלך להתירו ולתת לו בתו והיה מונה והולך עד בוא הזמן כך עשו ישראל בצאתם ממצרים שאמר להם שיהיו בני חורין ויתן להם התורה שנאמר תעבדון את האלהים על ההר הזה. וי"א טעם אחר מפני שהעולם בצער מפסח עד שבועות על התבואות והאילנות כדאיתא בפ"ק דר"ה מפני מה אמרה תורה הביאו עומר בפסח מפני שהפסח זמן תבואה הוא אמר הקב"ה הקריבו לפני עומר בפסח כדי שתתברך לכם תבואה שבשדות ומפני מה אמרה תורה הביאו שתי הלחם בעצרת מפני שעצרת זמן פירות הוא אמר הקב"ה הקריבו לפני שתי הלחם בעצרת כדי שיתברכו לכם פירות אילן ומפני מה אמרה תורה נסכו לפני מים בחג מפני שחג זמן גשמי שנה הוא אמר הקב"ה נסכו לפני מים בחג כדי שיתברכו לכם גשמי שנה וכו'. ולפיכך צוה הקב"ה לספור ימים אלו כדי שנזכור צער העולם ולשוב לפניו בתשובה שלימה ולהתחנן לו לרחם עלינו שיהיו התבואות כתקנן זש"ה ולא אמרו בלבבם נירא נא את ה' אלהינו הנותן גשם יורה ומלקוש בעתו שבועות חוקות קציר ישמור לנו אלו שבע שבועות שבין פסח לעצרת: 	Leviticus 23:15	out of order
Toledot Yitzchak, Emor 8	@11ובקוצרכם את קציר ארצכם לא תכלה פאת שדך בקוצרך וגו'. @33יש ספקות בזה. אחד למה כפל זה שהרי אמר זה בעצמו בסדר קדושים תהיו שאמר שם ובקוצרכם את קציר ארצכם לא תכלה פאת שדך לקצור ולקט קצירך לא תלקט וכרמך לא תעולל ופרט כרמך לא תלקט לעני ולגר תעזוב אותם: <br>@44הספק הב' @55אחר שאמר כאן פאה ולקט למה לא אמר גם כן וכרמך לא תעולל ופרט כרמך לא תלקט כמו שאמר בסדר קדושים. ובהיתר הספק הא' אמרו רז"ל לעבור עליו בשני לאוין ונוכל לומר שהיה במשמע שמה שאמר בסדר קדושים ובקוצרכם הוא דוקא אם לא עשה בתבואה מצוות אבל אחר שעשה שם מצוות בתבואה והם עומר ושתי הלחם התבואה הנשארת קדושה ואינה חייבת בפאה ולקט ולזה אחר שאמר בפרשה הזאת שני מצוות שאמר והניף את העומר ואמר והקרבתם מנחה חדשה לה' ממושבותיכם תביאו לחם תנופה שתים שהייתי אומר שפטור מלקט ופאה לזה הוצרך לומר סמוך לאלו המצות ובקוצרכם את קציר ארצכם לא תכלה פאת שדך בקוצרך ולקט קצירך לא תלקט. ובזה הותר הספק השני שמה שלא אמר כאן וכרמך לא תעולל ופרט כרמך לא תלקט שבעבור שלא עשה כל כך מצוות בענבים לא הוצרך לחזור כאן לאומרו. ואיפשר לפרש עוד שמה שכפל לומר ובקוצרכם אינו מצוה לבד רק ברכה שאמר אם תעשה אלו שתי מצוות אני מבטיחך שכל כך יהיה ברכה בלחם שבקוצרכם את קציר ארצכם לא תוכל לכלותו כמו שאמר והשיג לכם דיש את בציר באופן שתהיה מוכרח לעזוב אותו לעני ולגר ואמר אני ה' נאמן לאמת הבטחתי ושם בסדר קדושים אמר אני ה' לשכר ולעונש ולזה לא אמר כאן לקצור כמו שם אלא בקוצרך לומר כל כך יהיה הקציר שלא תוכל לכלותו ולכן לא הזכיר כאן וכרמך לא תעולל ופרט כרמך לא תלקט. אבל לר' עקיבא קשה למה לא הזכיר כאן ענבים שאמר מה ראה הכתוב ליתנה באמצע הרגלים פסח ושבועות מכאן ור"ה ויום הכפורים מכאן ללמדך שכל הנותן לקט שכחה ופאה לעני כראוי מעלה עליו הכתוב כאלו בנה בית המקדש ומקריב קרבנות לתוכו ע"כ. ומה שאמרו רז"ל לעבור עליו בשני לאוין אמת הוא ומה שאני אומר שהוא דרך ברכה הוא לומר שרמז הכתוב בכאן גם כן ברכה: 	Leviticus 23:10	
Toledot Yitzchak, Emor 9	@11פרי עץ הדר @33ארז"ל אתרוג אחד לולב אחד ג' הדסים ושתי ערבות ואיפשר לומר שכל זה במשמעות הפסוק פרי עץ הדר לשון יחיד כפת תמרים כפת כתיב וא"ת מדוע לא אמר כף תמר אם כן היה במשמע עלה אחת ומ"ש תמרים לשון רבים לפי שהם זכר ונקבה ואם לא ינטעו כן לא יחיו כי גם בצמחים אחרים וגם בדומם יש זכר ונקבה: 	Leviticus 23:40	
Toledot Yitzchak, Emor 10	@11ענף עץ עבות @33פי' ענף עבות ועץ עבות שעץ עבות ר"ל שלשה ענפים ענף עבות ר"ל שיהיה כל ענף מחופה בעלין: 	Leviticus 23:40	
Toledot Yitzchak, Emor 11	@11וערבי נחל @33משמע שני ערבות: 	Leviticus 23:40	
Toledot Yitzchak, Emor 12	@11ויצא בן אשה ישראלית והוא בן איש מצרי בתוך בני ישראל וינצו במחנה ויקוב בן האשה הישראלית את השם ויקלל ויביאו אותו אל משה ויניחוהו במשמר לפרוש להם על פי ה'. @33בזה יש ג' ספקות: <br>@44הספק הא' @55במקושש אמר ויניחו אותו במשמר כי לא פורש מה יעשה לו ולמה לא אמר כן במקלל ויניחוהו במשמר כי לא פורש מה יעשה לו אלא לפרוש להם על פי ה' ואז"ל יודעים היו שמקושש במיתה אבל לא פורש באיזו מיתה לכך נאמר כי לא פורש מה יעשה לו אבל במקלל הוא אומר לפרוש להם ע"פ ה' שאינם יודעים אם חייב מיתה אם לאו: <br>@44הספק הב' @55זה הדין היה ראוי למשה שידע אחר שאמר ומקלל אביו ואמו מות יומת קל וחומר במברך את השם ונוכל להשיב שאין עונשין מן הדין והוא בקל וחומר: <br>@44הספק הג' @55מה עשה לו הקב"ה שקלל שהקב"ה לא עשה לו שום רעה לשיברך את השם ומה תועלת לו בברכתו. והיתר כל הג' ספקות בהקדמה אחת שארז"ל בן איש מצרי הוא שהרגו משה ואמרו הלהרגני אתה אומר מכאן אנו לומדין שהרגו בשם המפורש וידוע הוא שהיהודים כשמריבים זה עם אומרים אחד לחבירו כל הרע שיודעים עד עשרה דורות וידוע שהישראלי אמר למצרי בן אותו שהרגו משה בשם המפורש ולכן בירך את השם וזה עשה להנקם משם המפורש הרי תשובה לספק הג'. ובזה הותרו הב' ספקות האחרות אם הספק השני הותר שמשה היה יודע הדין או בק"ו או מסיני אבל לא רצה לחייבו מיתה לפי שידע שהיו בישראל דלטורין מלשינים מספרי לשון הרע ואם היה מחייבו מיתה היו אומרים לא הרגו אלא לפי שהרג לאביו רצה להרוג גם את בנו מצד שנאת האב פקד עון אב על בן או לפי שזה גואל הדם. ובזה הותר ג"כ הספק הראשון שלא אמר כי לא פורש מה יעשה לו שהרי פורש מה יעשה לו ויודע היה הדין אלא רצה משה שיתפרש על פי הש"י ושהקב"ה יחייב אותו מיתה ולא על פיו: 	Leviticus 24:10	
Toledot Yitzchak, Emor 13	@11איש כי יקלל אלהיו ונשא חטאו @33יש להקשות זה הפסוק מיותר שהרי אמר בסמוך ונוקב שם ה' מות יומת ואחר שיסקלוהו מה חטא ישא יותר מזה. התשובה שמי שבירך שם אלהים לא יהרגוהו שיאמר לדיין ברכתי או לנשיא או למלאך שנקרא אלהים שנאמר הוא אלהי האלהים לכך הדין בינו לשי"ת ואם כיון לשי"ת ונשא חטאו אבל מה שפירש בפירוש ואמר ה' לא נקרא ה' אלא הקב"ה לכן מות יומת: 	Leviticus 24:15	out of order
Toledot Yitzchak, Emor 14	@11וסמכו כל השומעים @33יש בזה ספקות: <br>@44הספק הא' @55למה אמר במקלל וסמכו כל השומעים את ידיהם על ראשו ולא אמר כן בחייב מיתה אחרת אלא בזו: <br>@44הספק הב' @55למה כתב בתורה חטא המקלל כי כוסה קלון ערום אלא היה לו לומר דין המקלל. והיתר הספק הא' לפי שהמעידים על חטא אחר אין צריך שהעדים יחזרו לעשות העבירה עצמה להעיד אבל בעבירה הזאת לא יוכלו להורגו עד שיאמר העד האחד המלות עצמם שאמר המברך והעד השני יאמר אף אני מעיד כמוהו לזה סמכו את ידיהם עליו לומר עונותינו על ראשך שחזרנו אנו לומר הגידוף עצמו שגידפת והיתר הספק השני שמכאן נלמוד דין המברך שצריך לפרש שם ה' ועוד לומר שחטא גדול כזה לא יעשה אלא פגום משפחה ממזר וכיוצא בו שנאמר והוא בן איש מצרי. וסמיכות זאת הפרשה לפרשיות של מעלה הוא שלמעלה אמר מעלת משמשי הש"י שהוא הכהן המקריב כמו שפירשתי ואמר וקדשתו כי את לחם אלהיך הוא מקריב שמי שמשמש לשי"ת הוא גדול מאד בעיני אלהים ואדם ולזה אמר גם כן מעלת הקרבן שהדורון שישלחו לשי"ת ראוי שלא יהיה בו מום ושאר פסולים שיש בו. ואח"כ אמר מעלת הש"י עצמו שאמר שהקב"ה נותן שלימות בגופותינו ובנפשותינו אם נפשותינו אמר צו את בני ישראל ויקחו אליך שמן זית זך כתית למאור שהמנורה רומזת להארת נפשינו ואם שלימות הגוף שנותן מזון לכל בריותיו ובפרט לנו ולזה סמך לו לחם הפנים שאמר ולקחת סולת ואפית אותה שתים עשרה חלות בא המקלל ואמר כל זה אינו כלום לא מקריב ולא קרבן ולא מציאות האל ולזה בירך את הש"י לאמר לית דין ולית דיין: 	Leviticus 24:14	
Toledot Yitzchak, Behar 1	@11שש שנים תזרע שדך ושש שנים תזמור כרמך ובשנה השביעית שבת שבתון יהיה לארץ שבת לה' שדך לא תזרע וכרמך לא תזמור @33יש בזה שאלות: <br>@44השאלה הא' @55מה טעם למצות השמיטה שיהיה השנה השביעית שבת שבתון ולא שאר השנים: <br>@44השאלה הב' @55למה ענש עונש גדול בזאת המצוה כשלא יקיימו אותה שאמר בסדר אם בחקותי אז תרצה הארץ את שבתותיה כל ימי השמה ואתם בארץ אויביכם אז תשבת הארץ והרצת את שבתותיה: <br>@44השאלה הג' @55דתנן במסכת אבות פרק חמישי גלות בא לעולם על עובדי ע"ז ועל גלוי עריות ועל שפיכות דמים ועל שמיטת הארץ מדוע ענש עונש גלות על שמיטת הארץ למה התנא אמר שעונש השמיטה גלות. וא"ת שהפסוק ענש גלות עליו אינו כן שלא אמר הפסוק עונש גלות עליו אלא על עבירות אחרות ואחר שיגלו על עבירות אחרות אמר שאחר שהם בגלות אז תרצה הארץ את שבתותיה כראובן שהלך לדיין וטען שמעון שחייב לו עשרת אלפים לבנים והשליכוהו בבית האסורים ואחר שהוא בבית האסורים בא לוי ובקש מהדיין שלא יוציאהו מבית האסורים אף שיפרע לראובן לפי שחייב לו אלף לבנים שלוי לא היה טוען לפני הדיין שיפרע לו שמעון האלף לבנים שחייב לו אבל אחר שראה אותו בבית האסורים טען עליו שיהיה שם עד שיפרע לו גם כן ונקרא בלע"ז אינבארג"ו וכן לא אמר הפסוק שילכו בגלות בעון השמטות אלא בעונות אחרים אבל אחר שהם בגלות יהיו בו עד זמן כל השמטות שלא שבתה הארץ שאע"פ שיפרעו שאר העונות לא יצאו מגלות עד זמן כל השמטות שלא שבתה הארץ וראיה לזה שהרי העונשים כולם שהזכיר בזאת הפרשה באו על העבירות שהזכיר בתחלת המוסר שאמר ואם לא תשמעו לי ולא תעשו את כל המצות האלה. ואם בחקותי תמאסו ואם את משפטי תגעל נפשכם וגו' אף אני אעשה זאת וגו' ואמר אחר כל העונשים האלו שהזכיר ואכלתם בשר בניכם ובשר בנותיכם תאכלו ואמר עוד והשמדתי את במותיכם והכרתי את חמניכם ונתתי את פגריכם על פגרי גלוליכם לומר שהקללות שהזכיר יבואו בפרט על ע"ז וגם מה שאמר ונתתי את עריכם חרבה והשימותי את מקדשיכם והשימותי אני את הארץ גם הוא יהיה בעון ע"ז ואמר על כל אלו העבירות ג"כ שילכו בגלות ואתכם אזרה בגוים והריקותי אחריכם חרב והיתה ארצכם שממה ועריכם יהיו חרבה ואחר כל זה אמר אז תרצה הארץ את שבתותיה א"כ כפי פשט הפסוקים לא בא גלות על עון השמיטה אבל התנא אמר שהגלות בא על עון השמיטה וזה אם שקיבל התנא כך או שקיבל שפירוש הפסוק הוא זה ולזה אני שואל למה ענש גלות על השמיטה: <br>@44השאלה הד' @55מדוע לא ענשה התורה עונש על שמיטת כספים וגם התנא לא אמר עונש על שמיטת כספים. התשובה לכולם בשנקדים הקדמה אחת והיא שיש שלשה מינים נבראים בעולם אין עוד. בעל טבע. בעל רצון. בעל בחירה. בעל טבע הוא אותו שאינו יודע מה פועל ואין מכיר בפעולתו כגון היסודות והדומם המורכב מהם והצומח שהאבן שנופלת מלמעלה למטה אינה מכרת ואינה יודעת אם נופל או לא ומה עושה וכן האילנות והעשבים שצומחים אין יודעים ואין מכירים אם צומחים או אין צומחים ואם הם רעננים או יבשים ואין יודעים הסגולות שיש בהם. בעל רצון הוא הוא אותו שיודע פעולתו הפרטית ופעולות פרטיות אבל אינו יודע כללות הפעולות וכללות הדברים והם הבעלי חיים הבלתי מדברים שמשיגים הפרטים לא הכללים ואלו נקראים בעלי רצון כמו שנתבאר במקומו. בעלי בחירה הוא אותו שיודע הפעולות הפרטיות וגם יודע הדברים הכוללים וזהו האדם שהוא חי מדבר וזהו שאמר עיני כל אליך ישברו ואתה נותן להם את אכלם בעתו אלו הם בעלי בחירה שהם מיחלים לה' ואמר פותח את ידך ומשביע לכל חי רצון הם הבעלי חיים הבלתי מדברים שהם בעלי רצון וצריך שנדע עוד שבעלי רצון יש להם הדמות מה עם השי"ת שהקב"ה יודע הפרטים ומשגיח בהם וזהו סוד צער בעלי חיים מן התורה ובעלי בחירה יש להם הדמות עם הקב"ה בפרטים גם בכללים שהקב"ה יודע הפרטים גם הכללים עוד צריך שנדע שלכן הבעלי טבע משועבדים לבעלי רצון כמו שאמרו במעשה דאלכסנדרוס מקדון שאומר בו שכשבני אדם רשעים אין הגשמים באים בשביל בני אדם אלא בשביל הבהמות וז"ש אדם ובהמה תושיע ה' אדם בעבור הבהמה תושיע ה' הנה שהקב"ה נותן מטר שהוא בעל טבע בעבור בעלי רצון ולזה אמרו כי השחית כל בשר את דרכו על הארץ אפילו בהמה חיה ועוף נזקקין לשאינם מינם. הכלל בעלי הטבע משועבדים לבעלי רצון ולבעלי בחירה אבל יש הפרש ביניהם שבעבור הבעלי רצון מתקיימים בעלי הטבע בפעולתם ובעבור בעלי בחירה מתחזקים. פירוש בעלי טבע שהיא הארץ בעבור הבעלי חיים שהם בעלי רצון מתקיימים בטבעם שעושים פעולתם כפי הטבע והוא שיבואו גשמים בעתם ונתנה הארץ יבולה ועץ השדה יתן פריו אבל בעבור הבעלי בחירה לא די שמתקיימים אבל עושין יותר שמתחזקים מאד לעשות פעולתם יותר גדולה מטבעם. ודע שעל מאמר שאומר עד אשר יבואו ימים שלא תמצא חפץ בהם אמרו ז"ל אלו ימות המשיח שאין בהם לא זכות ולא חובה פי' הרמב"ן שתיבטל הבחירה וזה הפך סברתי שאני שמתי הבחירה במעלה גדולה וכתב רלב"ג שהשואל מדוע לא עשה הקב"ה את האדם שיהיו כל פעולותיו טובות ולא יהיה פועל רעות הוא כשואל שהאדם לא יהיה אדם שאם כן יהיה מלאך אלא אין הכוונה אלא שכמו שעכשיו בעולם הזה נוטים הכל או רובם ליצר הרע יהיו אז נוטים ליצר הטוב ויהיה קצתם טובים וקצתם יותר טובים אבל הבחירה לא תוסר ובעבור שהבחירה היא ענין גדול ובשבילה יתחזק הטבע לעשות פעולתה יותר גדולה מטבעה צריך שנשאל אימתי יהיה זה והתשובה זה יהיה בימות המשיח ומי אמר לנו רז"ל אמרו כן במה שאמרו עתידה ארץ ישראל שתוציא גלוסקאות וכלי מילת שנאמר יהי פסת בר בארץ פי' לחם ממש אפוי בלא טורח וכן כלי מילת ולזה תקנו המוציא לחם מן הארץ. ויש להקשות והלא הקב"ה אינו מוציא לחם אפוי מן הארץ שחמשה מינים הם החטים והשעורים ואלו החמשה מינים כשהם שיבלים נקראים תבואה בכל מקום ואחר שדשין וזורין אותם נקראים דגן וכשטוחנין אותם ולשין את קמחן ואופין אותם נקראים פת וכן כתב הרמב"ם בספר אהבה וידוע שפת ולחם הכל אחד ואם כן היאך תקנו המוציא לחם מן הארץ שהקב"ה אינו מוציא לחם מן הארץ אלא תבואה והאנשים במלאכות שעושים בשבילם עושים לחם אלא הכוונה שתקנו כך בעבור שעיקר חיותינו הוא לימות המשיח וחיי העולם הזה הוא הבל לכן תקנו המוציא לחם מן הארץ לרמוז לזמן ההוא שיוציא הקב"ה לחם אפוי ממש מן הארץ ולזה רמז השמיטה שלא יצטרכו לחרוש ולזרוע ולזה אמר שדך לא תזרע וכרמך לא תזמור שלא יהיה צריך לימות המשיח זה שהארץ מעצמה תוציא לחם גמור ולכן מי שאינו שובת מכחיש משיח ולזה נתן לו הפסוק עונש וגם התנא נתן לו עונש גדול כאמרו גלות בא לעולם על שמיטת הארץ לפי שהמשיח הוא גאולה שיבוא לגאול ישראל והשמטה רומז אליה ואם ישראל כפרו בשמיטה כפרו במשיח והכופרים במשיח ראוי שלא יבוא לגאול אותם ושיהיו בגלות וא"כ יפה מאד אמר התנא גלות בא לעולם על שמיטת הארץ אבל שמיטת כספים אינו רומז לזה אלא למה שנמשך מזה פירוש שמצד שהשפעת הארץ יהיה גדול מאד לא יהיו צריכים המלוים לתבוע ללוים ולכן לא ענש בו לפי שזה הוא מקרה לעצם והמקרה לא חשש התנא להענישו והתורה לא נתנה לו עונש שעל המקרה לא חשש כל כך לתת לו עונש בפירוש ששמיטת הארץ הוא עצם ושמיטת כספים הוא מקרה לשמיטת הארץ ובזה הותרו כל השאלות וכלהספקות והוא ענין חשוב: 	Leviticus 25:3	
Toledot Yitzchak, Behar 2	@11את שבתותי תשמורו ומקדשי תיראו אני ה' @33כל מקום שנאמר אני ה' לחומר המצוה לשכר גדול או לעונש גדול ולפי ששתי מצות אלו חמורות אמר בהם אני ה' שהמלך שמצוה לעבדו ואומר לו עשה כך אני המלך המצוה הוא לחוזק הצווי לעונש גדול או לשכר גדול וכן במדרש צא ולמד מתן שכרן של מצות כשאמר פרעה אני פרעה כמה גדלו ונתן לו שכר שנאמר ויסר פרעה את טבעתו הקב"ה שאמר על כל מצוה אני ה' ע"א כ"ו ללמדך שאין קצבה למתן שכרה פירוש שכל המצוה שאמר בה אני ה' יש בה שכר עצום ולזה הזהיר שלמה ע"ה שנשמור כל מצוה שהזכיר בה אני ה' שהוא דבור המלך זהו שאמר אני פי מלך שמור: 	Leviticus 26:2	
Toledot Yitzchak, Bechukotai 1	@11אם בחקותי תלכו ואת מצותי תשמרו ועשיתם אותם ונתתי גשמיכם בעתם ונתנה הארץ יבולה והשיג לכם דיש וגו' @33בזאת הפרשה יש ספקות: <br>@44הספק הא' @55שנראה מזה ששכר המצות הוא בעולם הזה ואינו כן שהעולם הזה הבל וריק וכמו שאומר בספר קהלת ואין ראוי שהמצות שהם קדושות ורמות גדולות ובצורות בשמים יהיה השכר בעולם ההבל שהיום כאן ומחר בקבר: <br>@44הספק הב' @55שאמר וחרב לא תעבור בארצכם והכוונה אפילו חרב של שלום לפי שלא היו צריכים ישראל חרב שנאמר מגן אם יראה ורומח בארבעים אלף בישראל ואם כן איך אמר ורדפתם את אויביכם ונפלו לפניכם לחרב שאין להם חרב: <br>@44הספק הג' @55שאמר ורדפו מכם חמשה מאה ומאה מכם רבבה ירדופו וכי כך הוא המנין שהמנין הוא חמשה מאה ומאה מכם אלפים ירדופו: <br>@44הספק הד' @55שזאת הפרשה שלא כסדר שהתחיל בגשמים ושפע המזונות ואח"כ בשלום ונצחון האויבים כמו שאמר ונתתי שלום בארץ ורדפתם את אויביכם ורדפו מכם חמשה מאה ואחר כן חזר על הראשונות ואמר ואכלתם ישן נושן שזה הפסוק היה מקומו למעלה בשפע הגשמים והתבואות. התשובה לראשונה שהקב"ה רצה להוליך עם ישראל הדרך שהאב מוליך עם בנו לשיעסוק בתורה כשהוא קטן אומר לו לך לבית המלמד ואתן לך מן הרמונים ומן התאנים ואחר שאינו כל כך קטן אומר לו שילך ללמוד ואתן לך זהוב א' ואח"כ אומר לו לך ללמוד ואתן לך מלבוש כשהוא גדול אומר לך ללמוד ותירש עולם הבא ואח"כ אומר לו האמת לך ללמוד בעבור מעלת הקב"ה שברא העולם ועשה לנו את הנפש הזאת לא תכלית שום שכר וכל זה שמתוך שלא לשמה בא לשמה וכן הקב"ה אמר בתחלה אם בחקותי תלכו ואת מצותי תשמרו אתן לכם לחם ופירות גשמיכם בעתם ונתנה הארץ יבולה ועץ השדה יתן פריו ואח"כ אמר ונתתי שלום בארץ ושכבתם ואין מחריד ואח"כ ורדפתם את אויביכם ובסוף אמר להם האמת ונתתי משכני בתוככם והתהלכתי בתוככם אטייל עמכם בגן עדן ואמר עוד האמת והייתי לכם לאלהים בעבור מעלתי ועצמותי ואתם תהיו לי לעם שעבדי המלך ראוי למות בעבודתו בעבור מעלת המלך עצמו וזה הדרך עצמו הוליך בסדר עקב תשמעון ולזה אמר שם וידעת עם לבבך כי כאשר ייסר איש את בנו ה' אלהיך מיסרך הכוונה זה שאמרתי הוא שהוליך עמהם בברכות הדרך שהאב מוליך עם בנו ואמר אם בחקותי לומר החוקים אין אדם עושה אותם בעבורם שהרי אין להם טעם אלא בעבור הקב"ה שמצוה אותם אבל המצות עושה אותם האדם בעבור הקב"ה המצוה ובעבור המצוה בעצמה שהרי יש לה טעם ולז"א ואת מצותי תשמרו בעבורי ועשיתם אותם בעבור המצות בעצמם וזהו טעם ועשיתם אותם אחר אמרו ואת מצותי תשמרו עוד אמר תשמרו כמו ואביו שמר את הדבר שצריך להמתין האדם למצוה ולא המצוה לאדם שזריזין מקדימין למצות וזהו שאמר שומר מצוה לא ידע דבר רע וכמו שארז"ל אעירה שחר אני מעורר השחר ואין השחר מעורר לי. ואמר מצותי תשמרו תמתינו ואח"כ כשיבא זמנם ועשיתם אותם ולפי שמרבה נכסים מרבה דאגה ויבאו גזלנים ונתתי שלום בארץ ועוד שאפילו שחרב לא תעבור בארצכם ולא יהיה להם חרב עכ"ז ורדפתם את אויביכם ונפלו לפניכם כאלו היה לכם חרב ולא עוד אלא ירדפו מכם חמשה מאה. ולקושיית המנין נראה שישראל הלוחמים בראשונה צריך שיהיו כמות אלה כאלה ויעשה הקב"ה נס שינצחו ישראל ואחר שנצחו ולוחמים עוד במלחמה עצמה אין צריך שיהיו כל כך ישראל בכמות אלא אפי' יהיו מועטים ואח"כ יותר מועטים ינצחו וזהו שאחר שהתחילו ישראל לנצח מתחיל לב הגוים להשבר ואח"כ נשבר יותר ולזה אמר ורדפתם את אויביכם כמות אלו כאלו ואח"כ ורדפו מכם חמשה מאה ואח"כ ומאה מכם רבבה ירדופו. וא"ת שאם ישראל לוחמים מועטים לפי שישראל מועטים אינו כן אלא והפרתי אתכם וכל כך תהיו פרים ורבים עד שאע"פ שאמרתי שיהיו לכם ריבוי מזונות עד שישיג דיש את בציר ובציר את זרע עכ"ז לא יספיק לכם הלחם והיין של שנה זו ותהיו צריכים לאכול משל השנים שעברו ואכלתם ישן נושן. וא"ת שיהיה מעופש לא יהיה וישן מפני חדש תוציאו ולא יתבייש הישן מפני החדש ובזה הותרו כל הספקות. ונוכל לומר עוד בסדר אלו הברכות לפי שיש ארבעה כתות של בני אדם במדינות יש עובדי אדמה ויש בעלי מלחמות רגליים ופרשים ויש בעלי תורה חסידים קדושים ויש אנשים שאינם לא זה ולא אותו אלא עשירים שלוים ושקטים האוכלים למעדנים ובעלי מלאכה. ולכת הראשון שהם עובדי אדמה אמר ונתתי גשמיכם בעתם ונתנה הארץ יבולה ועץ השדה יתן פריו. לעשירים והמוניים בעלי מלאכה ונתתי שלום בארץ ושכבתם ואין מחריד. לבעלי מלחמה אמר ורדפתם את אויביכם ורדפו מכם חמשה מאה ומאה רבבה ירדופו. לבעלי תורה אמר ונתתי משכני בתוככם והתהלכתי בתוככם: 	Leviticus 26:3	
Toledot Yitzchak, Bechukotai 2	@11ואם לא תשמעו לי ולא תעשו את כל המצות האלה ואם בחוקותי תמאסו ואת משפטי תגעל נפשכם לבלתי עשות את כל מצותי להפרכם את בריתי @33באלו הפסוקים יש ספקות: <br>@44הספק הא' @55למה האריך כל כך היה מספיק שיאמר ואם לא תשמעו לי ולא תעשו את כל המצות האלה מה צורך ואם בחוקותי ואם את משפטי: <br>@44הספק הב' @55איך אמר במשפטים געילת נפש שאמר ואם את משפטי תגעל נפשכם שהרי המשפטים השכל גוזר בהם: <br>@44הספק הג' @55למה חזר לומר לבלתי עשות את כל מצותי שכבר אמר ולא תעשו את כל המצות האלה: <br>@44התשובה @55לכולן נראה לי שלאחד מארבעה סבות לא יעשו מדינה אחת מה שיצוה המלך להם. האחת בעבור שיחשבו שהמלך לא ישגיח עליהם מצד שיש לו טרדות אחרות ועניני המלוכה רבים ונכבדים כי רבה היא. הב' בעבור שמצוה להם דברים חוץ מן השכל וחושבים שמצד קלות דעתו צוה כן. הג' לפי שמצוה עליהם צוויים רבים מאד ומכביד עליהם עולו במיני מסים וארנוניות מנדה בלו והלך ובמלחמות בסכנת גופם ודברים קשים מצד ריבויים. הסבה הרביעית לפי שחפצים למרוד במלכם לגמרי. כנגד הא' אמר ואם לא תשמעו לי הכוונה לי בעבורי שתחשבו שאיני משגיח בכם ולכן לא תעשו כל המצות האלה. כנגד השני אמר ואם בחקותי תמאסו שהחקים אין להם טעם ואין השכל סובלן. כנגד הג' שמצוה להם צוויים רבים אמר ואם את משפטי תגעל נפשכם ואין הגעילה מצד המשפטים בעצמם אלא מצד ריבוי המשפטים והמצות לבלתי עשות את כל מצותי. כנגד הד' אמר להפרכם את בריתי שרוצים למרוד בו ולפרוק עול התורה והמצות מעליהם ולזה נתן להם עונש מדה כנגד מדה כנגד הא' להענישם עליו אמר אף אני אעשה זאת לכם כמו שאמר לי שאמר ואם לא תשמעו לי כן אמר לכם שאמר אף אני אעשה זאת לכם ובעבור שמחשבתכם הוא שאיני משגיח והפקדתי עליכם בהלה שאמר והפקדתי שפירושו זכירה והשגחה כמו פוקד עון אבות בידך אפקיד רוחי שאתם חשבתם עלי רעה שאיני משגיח אני אשגיח עליכם לרעה והבהלה שאתם אומרים עלי יהיה עליכם ולא יהיה בהלה מצד מלחמות עלי לשאהיה בלתי משגיח: 	Leviticus 26:14	
Toledot Yitzchak, Bechukotai 3	@11את השחפת ואת הקדחת מכלות עינים ומדיבות נפש. @33יש לשאול למה אמר בשחפת וקדחת מכלות עינים ומדיבות נפש ולא אמר כן בקללות שיזכיר אחרי כן שהם יותר קללות נמרצות מאלו. ונראה שהכוונה לפי ששחפת פירושו נפיחה כמו שפרש"י ואמרו חכמי הרפואה ששיקוי עם קדחת הוא רע מאד פירוש שאם בא השיקוי ואחר כך בא הקדחת רעה מאד לפי שלא בא אלא לסבה חזקה מאחר שבא הקדחת אחר חולי שהוא קר ולא שהוא הפך הקדחת ואם בא הקדחת ואח"כ השיקוי השיקוי הוא רע שלא בא השיקוי אלא לסבה חזקה וגם לפי שבכל ענין שיקוי עם קדחת רע מאד לפי שצריך תרופות הפכיות ומה שיועיל לזה יזיק לזה ולזה אמר בהלה שיבהלו הרופאים ברפואתו וזהו מכלות עינים ומדיבות נפש ולזה אמר בזו ונתתי פני בכם פירוש השגחתי יהיה בכם ועונש. כנגד הב' שהיא אם בחקותי תמאסו אמר ואם עד אלה לא תשמעו לי ויספתי ליסרה אתכם ושברתי את גאון עוזכם לפי שהמואס בדבר אחד הוא מצד גאותו וגאונו וחושב שהדברים מאוסים בערכו ואינו מחשיבם לכלום ולזה ושברתי את גאון עוזכם ונתתי את שמיכם שחורים כברזל ועם כל זה לא יהיה מטר ואת ארצכם כנחושה וזה לפי שמאסו בחקים יבוא להם דבר שהוא כחוק שאחר שיש אדים לעשות עננים ראוי שיתהוו ג"כ אידים להגשים ועכ"ז לא יבואו גשמים ולא תתן ארצכם יבולה שאפילו הדומם לא יחשיב לכם לכלום לתת לכם יבולה ועץ הארץ שאין לו אלא נפש הצומחת לא יחשיב לכם לכלום לתת לכם פריו. ועונש כנגד הג' שהוא ואם את משפטי תגעל נפשכם שמגעלין במשפטים ובמצות מצד ריבויים לזה אמר בזאת והשלכתי בכם את חית השדה ושכלה אתכם והמעיטה אתכם כמו שאתם אינכם חפצים בריבוי המצות גם כן איני חפץ בריבוי שלכם ותהיו מועטים. ועונש כנגד הד' שאין חפצים במצות מצד שרוצים למרוד במלכם לגמרי ולפרוק עול התורה ומצות מעליהם והוא שאמר להפרכם את בריתי אמר ואם באלה לא תוסרו לי והלכתם עמי קרי והבאתי עליכם חרב נוקמת נקם ברית ומצד החרב שבא עליכם מחוץ לעיר ונאספתם אל עריכם וכשתהיו בעיר יבוא דבר באופן שמחוץ תשכל חרב ובעיר דבר שהצלת החרב הוא ליכנס תוך העיר והצלת הדבר לצאת חוץ לעיר ולכן יבוא חרב ודבר לשלא יהיה לכם שום הצלה ועוד יבוא לכם מצד המצור שלא יבוא מחוץ לעיר לחם ואשבור לכם מטה לחם ואמר לשון שבירה לפי שהם בטלו הברית ושברו אותו ואחר שסיים כל אלו הד' אמר ואם בזאת לא תשמעו לי ואכלתם בשר בניכם ובשר בנותיכם עכשיו נתן קללות גדולות שאין בכל הארבעה הנזכרות קללות כאלו לפי שעברו כל הארבעה מיני קללות ולא לקחו מוסר לכן אמר עתה קללות נמרצות והוא ואכלתם בשר בניכם ובשר בנותיכם ונתתי את פגריכם על פגרי גלוליכם ולזה אמר גלות בזאת אחר שעברו כל ארבעה מיני קללות וכולם ג"כ התראות לאלו הקללות שהזכיר בזו ולז"א בזו ואבדתם בגוים: 	Leviticus 26:16	
Toledot Yitzchak, Bechukotai 4	@11והתודו את עונם ואת עון אבותם במעלם אשר מעלו בי אף אני אלך עמם בקרי. @33יש מקשים אחר הוידוי למה ילך בקרי. והתשובה לפי שהם מתודים בפיהם והלב עקוב בפיו ובשפתיו כבדוני ולבו רחק ממני צעקו בפינו חטאנו פתלתול ועקש לבנו וזהו שאמר והתודו את עונם במעלם אשר מעלו בי הוידוי הוא עם המעל והעברות בידם לא סרו מתאוותם והוא כטובל ושרץ בידו ואחשוב שהוידוי עצמו אינו שלם שלפי שבאו עליהם קללות כל כך נמרצות עד שאומרים נמנע הוא שחטאתינו גדלו כל כך לשיבאו עלינו כל כך קללות אמת הוא שחטאנו אבל לא הספיקו לבוא עלינו כל אלו הקללות אלא שהקב"ה חבר עונותינו עם עונות אבותינו ולכן באה אלינו הצרה הזאת וזהו הוא שאמר והתודו את עונם ואת עון אבותם במעלם אשר מעלו בי המה ואבותם ולזה אף אני אלך עמם בקרי והבאתי אותם עוד בארץ אויביהם ויכנע לבבם הערל ואז ירצו את עונם פירוש שיאמרו שבעבור עוונם לבד באו להם כל הצרות: 	Leviticus 26:39	
Toledot Yitzchak, Bechukotai 5	@11והשימותי את מקדשיכם @33אף בשעה שהם שוממין בקדושתן הם עומדים וכן במדרש תלים אף שחרב בהמ"ק אין השכינה זזה מתוכו שנא' ה' בהיכל קדשו ה' בשמים כסאו אף ע"פ שכסאו בשמים השכינה בבית המקדש וההיכל בקדושתו עומד שנאמר והיו עיני ולבי שם כל הימים ואמרו לעולם אין השכינה זזה מכותל מערבי שנאמר הנה זה עומד אחר כתלינו: 	Leviticus 26:31	
Toledot Yitzchak, Bechukotai 6	@11וכשלו איש באחיו @33בעון אחיו מלמד שכל ישראל ערבים זה לזה וכן בעכן ואמרו רבותינו ז"ל למה נמשלו ישראל לאגוז מה אגוז אתה נוטל אחד מן הכרי כולן מתגלגלין זה אחר זה כך לקה אחד מהם כולם מרגישים: 	Leviticus 26:37	
Toledot Yitzchak, Bechukotai 7	@11וזכרתי את בריתי יעקב וגו' @33נאמר זכירה באברהם וביעקב ולא ביצחק שאפרו צבור ומונח ע"ג המזבח: 	Leviticus 26:42	
Toledot Yitzchak, Bechukotai 8	@11וזכרתי את בריתי יעקב ואף את בריתי יצחק ואף את בריתי אברהם @33לא הזכיר ביעקב אף לפי שמטתו שלימה. וע"ד הקבלה יש הפרש גדול בין לשון אף ללשון גם אף מדת הדין גם מדת רחמים מלשון גמילות חסדים נכתב יעקוב מלא בו' מצינו בה' מקומות שנכתב יעקב מלא ובה' מקומות נכתב אליהו חסר דרז"ל יעקב נטל אות אחת משמו של אליהו ערבון עד שיבוא ויבשר לבניו. בברכות התחיל באלף אם בחוקותי וסיים בתיו קוממיות לומר שאין הברכות לישראל אלא כשיקיימו התורה מאלף עד תי"ו. ובאלות התחיל בוא"ו ואם לא תשמעו ומסיים כל הפרשה בה"א בהר סינ ביד משה והוא חצי השם משום עמו אנכי בצרה: 	Leviticus 26:42	
Toledot Yitzchak, Bechukotai 9	@11איש כי יפליא נדר בערכך נפשות לה' @33בכאן יש ארבעה עניינים עד סוף הפרשה אחד פרשת ערכין שנא' איש כי יפליא נדר בערכך נפשות לה' והיה ערכך הזכר מבן עשרים שנה ועד בן ששים שנה והיה ערכך חמשים שקל בשקל הקדש וגו'. פרשה שניה פרשת תמורה שאמר בה ואם בהמה אשר יקריבו ממנה קרבן לה' כל אשר יתן ממנו לה' יהיה קדש לא יחליפנו ולא ימיר אותו טוב ברע או רע בטוב. הענין השלישי ערכי השדה שאמר בה ואם משדה אחוזתו יקדיש איש לה' והיה ערכך לפי זרעו זרע חומר שעורים בחמשים שקל כסף. הענין הרביעי המעשר שאמר וכל מעשר בקר וצאן כל אשר יעבור תחת השבט העשירי יהיה קדש לה': 	Leviticus 27:2	
Toledot Yitzchak, Bechukotai 10	@11לא יבקר בין טוב ובין רע ולא ימירנו @33באלו העניינים יש ספקות: <br>@44הספק הא' @55מה קישור יש לאלו הד' עניינים עם המוסר או עם פרשת הפקודים שאחריהם שנראה שאין להם קישור לא עם המוסר ולא עם הפקודים: <br>@44הספק הב' @55למה כפל ואמר בפרשה הב' שהיא פרשת תמורה לא יחליפנו ולא ימיר אותו ובפרשת מעשר לא כפל אלא אמר לא ימירנו ולא אמר לא יחליפנו: <br>@44הספק הג' @55למה בפרשת תמורת הקרבן אמר טוב ברע או רע בטוב ובענין המעשר לא אמר כן אלא לא יבקר בין טוב לרע. התשובה לראשונה הקישור שיש לפרשה הא' שהיא פרשת ערכין עם המוסר שכל איש ישראל שרואה עצמו בצרה ראוי לו לשוב בתשובה ויתענה ויתפלל וידור נדרים לה' אם יוציאהו הקב"ה מאותה צרה כמו שעשה יונה במעי הדגה שאמר אשר נדרתי אשלמה וחנה על בנה ולפי שפרשת המוסר היא צרה גדולה לישראל ובפרט שאמר שיהיו גולים בארץ אויביהם ראוי שיאמר כל איש ישראל אני פודה עצמי מהשיווי וערכי עלי ולכן סמך פרשת ערכין למוסר. עוד נמשכים מענין המוסר ג' רעות והוא כשאמר בו ואתכם אזרה בגוים. הרע הא' שמאחר שאמר כן אם כן החליף הקב"ה לישראל באומה אחרת ועזבנו ולקח ה' לעם ההוא שאנו בגלות שמה. הרע הב' שאחר שיזרה אותנו בין עע"ז אם כן בהכרח יתקיים בהם ועבדתם שם אלהים אחרים. הרע הג' שאלו הונח שלא יחליף לנו באומה אחרת א"כ שאנו גולים בארצותם לפחות האומה ההיא חשובה מישראל ואנו פחותים בערכם. הרע הד' שאחר שנתן ארץ ישראל לאומה אחרת לא תשוב עוד לנו שהרי נתנה להם. לרע הא' אמר פרשת תמורה שאמר בה לא יחליפנו ולא ימיר אותו טוב ברע או רע בטוב לומר שלא יחליף הקב"ה לישראל לא באומה רעה ממנה ולא אפי' שיהיה טובה ממנה. לרע הב' שהוא שיעבדו ע"ז בהיותם בגלות אמר ענין המעשר שהוא רמז לשי"ת שהוא עשירי ולזה אמר וכל מעשר בקר וצאן כל אשר יעבור תחת השבט העשירי יהיה קדש לא יבקר בין טוב לרע ולא ימירנו ובפרשת תמורה אמר טוב ברע או רע בטוב ובמעשר לא אמר אלא לא יבקר בין טוב לרע הטעם שבשלמא בישראל שלא יחליף לנו הקב"ה באומה אחרת נופל בטוב לא יחליפנו טוב שהוא ישראל ברע שהיא אומה אחרת וגם לא ימירנו רע שהוא ישראל כשעושין עבירות וע"ז בטוב שהוא אומה אחרת אם יעזבו ע"ז ויעבדו את ה' אותה האומה אפילו הכי לא ימירנו אבל בשי"ת שלא נחליף אותו שהוא טוב ברע שהוא ע"ז ניחא אבל רע שהוא ע"ז בטוב שהוא הקב"ה טוב וראוי שתחליפנו ואיך יאמר או רע בטוב ח"ו ולכן אין ראוי שנאמר בו אלא לא תשים חילוף בעבודת השי"ת בין שתבא לך טובה בעבודתו בין שתבא לך רעה וז"ש לא יבקר שבקר הוא לשון ביקור שהאדם מבקר ומבדיל בין הדברים ובין הגוונים עם האור ובערב מתערבבין הצורות ולכן כפל בקרבן לא יחליפנו ולא ימיר לפי שיש בזה ב' חלוקות טוב ברע או רע בטוב אבל בשי"ת אין בו רק חלוקה א' שהוא טוב בע"ז שהוא רע ולזה לא עשה בו חלוקות אלא אמר בין הטובה שבא לך מעבודתי או רעה לא ימירנו. לרע הד' שהוא שארץ ישראל לא תחזור לנו אמר שדה אחוזה שאמר בה בשנת היובל ישוב השדה לאשר קנהו מאתו לאשר לו אחוזת הארץ לומר שארץ ישראל תשוב לנו בימות המשיח. לרע הג' שאחר שאנו גולים בארצותם אש כן הם חשובים ממנו לזה סמך לו פרשת הפקודים שהמונה הדבר מצד חשיבותו מונה אותו וזהו שאז"ל ישראל נמשלו לערימת חטים אדם שהולך לגרנו מונה חטיו כמה כורים יש בו כמה סאים יש בו ואינו חושש למנות התבן והקש כך הקב"ה מונה את ישראל ומניח שאר האומות כמו שמונה הכוכבים שנאמר שאו מרום עיניכם וגו' זהו דעתי בהתרת כל אלו הספקות: <br>@99סליק פרשת ויקרא 	Leviticus 27:33	
