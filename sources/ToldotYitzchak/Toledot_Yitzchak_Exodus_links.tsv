Toledot Yitzchak, Shemot 1	@11ואלה שמות איש וביתו באו @33רמז לשכינה שירדה עמהם איש זה הקב"ה שנאמר ה' איש מלחמה וביתו בית דינו. יש להקשות מה צורך להזכיר שמות השבטים שכבר הזכירם בסדר ויחי ואז"ל להודיע חיבתן שנמשלו לכוכבים שמוציאם במספר ומכניסם במספר שנא' המוציא במספר צבאם לכולם בשם יקרא מה שהמשילו הצדיקים לכוכבים ביציאה ובהכנסה לומר שהצדיקים אינם מתים אלא לפי הנראה שלפי האמת חיים הם שנפשותם גנוזות תחת כסא הכבוד ככוכבים שאינם נעדרים ביום אלא למראה בני אדם ומ"ש המוציא במספר צבאם הוא בלילה שמוציא הכוכבים לממשלת הלילה ומ"ש לכולם בשם יקרא הוא ביום שהקב"ה על השמים כבודו וכשקורא הכוכבים לשיבואו לפניו אין מאירים בעולם השפל שזהו ביום ורמז עוד לשלימות הצדיקים אחר מיתתם יותר מבעודם חיים שהלילה הוא המיתה והיום הוא החיים ובלילה שהוא מיתת הצדיקים מאירים יותר כמו שהכוכבים מאירים בלילה אבל ביום שהוא כשהצדיקים חיים אינם מאירים הארה שלימה כמו שהכוכבים אינם מאירים ביום: 	Exodus 1:1
Toledot Yitzchak, Shemot 2	@11יוצאי ירך @33רמז לאבר המוליד הקרוב לירך כמו להסך את רגליו: 	NULL
Toledot Yitzchak, Shemot 3	@11שבעים נפש @33תחלת גלות ראשון ע' נפש ובסוף בגלות אחרון עתידים לירש שבעים אומות זה שכתוב ויוסף היה במצרים הזכירו בסוף לרמוז על משיח בן יוסף שעתיד לבוא באחרונה לגאול את ישראל: 	Exodus 1:5
Toledot Yitzchak, Shemot 4	@11וימת יוסף ובני ישראל פרו @33זהו כמשל שאומרים משה מת ה' בשמים נשאר וכן בכאן וימת יוסף ובני ישראל פרו וישרצו. פירוש פרו שאינם עקרות וגם לא הפילו נשותיהן שהנפל אינו פרי ולפי שסבת מיעוט האנשים הוא שמתאחר העובר בבטן אמו תשעה חדשים לז"א וישרצו כשרצים שיולדות לג' חדשים: 	Exodus 1:6
Toledot Yitzchak, Shemot 5	@11וירבו @33שהיו יולדות ששה ששה בכרס אחד והטבעיים נותנים טעם עד ז'. ור"א העיד שראה ד' בנים שילדה אחת ולפי שהנולדים תאומים על הרוב הם חלשים או האחד מהם והטעם שהכח שהיה הולך לעובר א' הולך לשנים וכל שכן אם הם ששה לזה אמר ויעצמו פי' גבורים ועצומים כמו שאמר ולאין אונים עצמה ירבה באופן שבמאוד הכמות שיולדות ששה ששה בכרס אחד היה העוצם והגבורה מאד וזהו שאמר במאד מאד באופן שא' מישראל שהיה הולך בשוק היה ממלא השוק וזהו שאמר ותמלא הארץ אותם: 	Exodus 1:7
Toledot Yitzchak, Shemot 6	@11מלך חדש @33שלא היה מזרע המלוכה: 	NULL
Toledot Yitzchak, Shemot 7	@11אשר לא ידע את יוסף. @33במדרש הכופר בטובת חבירו סופו שיכפור בטובת הקב"ה דכתיב אשר לא ידע יוסף ובסוף לא ידעתי את ה' משל למה הדבר דומה לאחד שרגם איקונין של דוכוס אמר המלך התיזו ראשו למחר עושה בי כן: 	Exodus 1:8-9
Toledot Yitzchak, Shemot 8	@11הבה נתחכמה @33שאל פילוסוף את ר"א לא אמר הנביא אל אדום המה יבנו ואני אהרוס וכל מה שבנינו קיים אמר לא דבר אלא כנגד העצות שאתם יועצים בכל שנה ושנה לכלותינו אמר ליה כך הוא שאנו יושבי' בכל שנה לכלותכם ואתי חד סבא ומבטל לן: 	Exodus 1:10
Toledot Yitzchak, Shemot 9	@11ועלה מן הארץ @33נתחבטו המפרשים בזה שהיה ראוי שיאמר ועלינו מן הארץ ולזה צריך שנדע ששרי עיר מלאגה עשו בגידה גדולה למלאגה שנתפשרו עם מלך ספרד כשצר על העיר להלחם עליה לתפשה שיעזוב להם לצאת ממלאגה לשלום עם כל נכסיהם וימסרו לו העיר וכן עשו ואז לקח המלך לכל העיר לעבדים ולשפחות והשרים הלכו להם. ונראה לי שזהו מה שאמר והיה כי תקראנה מלחמה ונוסף גם הוא על שונאינו ויתפשרו עם הצר הצורר לנו ולהם ונלחם בנו ויהיה לנו מלחמה מבית ומחוץ ויתנו לנו לעבדים ולשפחות ויעלו הם בני חורין מן הארץ הזאת עם כל אשר להם זהו דעתי: 	NULL
Toledot Yitzchak, Shemot 10	@11ויאמר למילדות @33עם רב כזה יותר מת"ק מילדות היו צריכים אלא שאלו שרות עליהם לתת מס למלך מהשכר גם היום כן במקומות רבים: 	NULL
Toledot Yitzchak, Shemot 11	@11אבנים @33מגזרת בנים: 	NULL
Toledot Yitzchak, Shemot 12	@11מדוע עשיתן הדבר הזה ותאמרן המילדות אל פרעה כי לא כנשים המצריות העבריות כי חיות הנה. @33יש להקשות למה לא אמרו כן בפעם הראשונה שאז שתקו והודו שנראה שמה שאמרו עכשיו שקר שחשבו אח"כ. והתשובה שאמת הוא שהודו שהן מילדות אבל כשקרא להם בפעם שנית אמרו לא תחשוב שבנות ישראל הם כמצריות שהם פתיות אלא חריפות וכשידעו ששלחת בעבורינו הרגישו שהוא לשנהרוג בניהן ואינן קוראות אותנו ולא יולדות עמנו בטרם תבוא אליהם המילדת וילדו וחיות חכמות: 	Exodus 1:18-19
Toledot Yitzchak, Shemot 13	@11וייטב אלהים למילדות וירב העם ויעצמו מאד ויהי כי יראו המילדות את האלהים ויעש להם בתים. @33ויש להקשות למה התחיל בהטבת המילדות והוא וייטב אלהים למילדות וסיים בטוב המילדות והוא ויעש להם בתים והפסיק בין אלו ההטבות עם הטבת בני ישראל והוא וירב העם ויעצמו מאד. והתשובה יש מלאכות שאם יש הרבה מהן יתעשרו בעליהן לזה אמר וייטב אלהים למילדות ומה היא ההטבה וירב העם מרויחות מאד בהיותן מילדות. או ירצה כי יראו המילדות את האלהים ולא הועיל עצתו בהן לקח עצה אחרת שהעמיד בית מצרי אחד בין שני בתי ישראל כדי שלא יוכלו להחביא הבנים: 	NULL
Toledot Yitzchak, Shemot 14	@11ותרא אותו כי טוב הוא ותצפנהו שלשה ירחים @33ידוע שכל הנשים בניהן טובים בעיניהם ומצילות אותם וא"כ למה נתן סבה שלפי שראתה כי טוב הוא ותצפנהו. והתשובה לפי שילדתו מבן ששה חדשים ויום אחד ואמרה אולי הוא נפל שהוא בן ששה חדשים ולמה אטרח להצפינו וכשראהו כי הוא שלם באיבריו וגמרו שערותיו וצפרניו אמרה אינו נפל וראוי להצילו ותצפנהו: 	Exodus 2:2
Toledot Yitzchak, Shemot 15	@11ותקח לו תיבת גומא @33עשתה כן כי אמרה אל אראה במות הילד. או תחבולה לשיאמרו איצטגניני פרעה כבר הושלך מושיען ביאור ויחשבו שמת ותתבטל הגזירה וכן אמרו רז"ל מאשר ולא כל אשר. או מרים נבאת שתעשה כן לשיגדל בבית המלך להיותו גדול הנפש לא שפלה בבית עבדים ולזה הרג המצרי והושיע בנות מדין ועוד שאם יגדל בין אחיו לא היו יראים ממנו: 	NULL
Toledot Yitzchak, Shemot 16	@11ויפן כה וכה @33סיפרה התורה ג' מעשיות בענייניו. אחד וירא איש מצרי ויך את המצרי. שני והנה שני אנשים עברים נצים ויאמר לרשע למה תכה רעך. שלישי ולכהן מדין ז' בנות להודיע שמשה היה דיין בטבע ובעל משפט שלא די המצרי שהכה לישראל שהרגו אבל גם ישראל עם ישראל שהיו מריבין שלא הכריח לו יהדות שהאחד ישראל והאחד מצרי אבל עם היות ששניהם ישראלים אמר לרשע למה תכה ולא די אלו שהם בני ישראל אבל עם היות ששתי כתות גוים היה בעיניו העול שעושה זה לזה רע ויקם משה ויושיען: 	Exodus 2:12
Toledot Yitzchak, Shemot 17	@11ויאכל לחם @33במדרש שלח לחמך זה יתרו. על פני המים זה משה שנאמר כי מן המים משיתיהו. כי ברוב הימים תמצאנו הוא שכתוב ויבא משה וכל זקני ישראל לאכל לחם וגו': 	Exodus 2:20
Toledot Yitzchak, Shemot 18	@11ומשה היה רועה את צאן יתרו חותנו @33רועה בעבור שמדין קרובה למצרים ופחד משה מפרעה בחר אומנות בשדה שלא יכירוהו וגם העיון צריך התבודדות בשדה ולפי שאז"ל סתם רועה פסול לפי שמרעה בהמתו בשדות אחרים לזה אמר צאן יתרו חותנו שמה שאמרו רועה פסול דוקא רועה בהמתו אבל רועה של בהמות אחרים כשר ועוד שהיה נוהג הצאן אחר המדבר שהוא מקום שאין זורעים ואין לו בעלים ועוד שנהג הצאן אל מקום קדוש לשיבוא לו שפע אלהי וז"ש ויבא אל הר האלהים חורבה למקום חרב שאין שם בני אדם שיטרידו עיונו. וי"א ומה ראה משה ליטפל ביתרו עובד ע"ז אלא לפי שהיה ירא מפרעה ואין למלך יכולת על הכומרים ובחר בכומר שהיו לו בנות רבות כדי שיעשו לו זול ולא ידקדקו עמו: 	Exodus 3:1
Toledot Yitzchak, Shemot 19	@11בוער באש מדוע לא יבער הסנה @33מכחיש זה את זה ובו ארבע תשובות אחד כתרגומו בוער באש בעיר באישתא ותרגום במדוע לא יבער הסנה לא מיתוקד וכמו שפירש הרמב"ן בוער כטעם דולק ומדוע לא יבער לא ישרף. פירוש שני מלשון בערתי הקדש והיה לבער. פירוש שלישי אחר שאינו אוכל אינו בוער שאם היה בוער היה אוכל וא"כ אע"פ שאני רואה אותו בוער אינו בוער וא"כ מדוע אינו בוער אחר שאני רואה אותו בוער. פי' רביעי מדוע הוא בטרחא וירצה מדוע לא אוכל וכי לא יבער הסנה והלא אני רואה אותו בוער: 	NULL
Toledot Yitzchak, Shemot 20	@11ויאמר משה אסורה נא ואראה @33יש להקשות איך ידע בהקרבה יותר ממקום רחוק. והתשובה שיש משיחה שמושחים האצבע בה ודולקין האצבע ודולק כנר עד שנתרף המשיחה והאצבע אינו נשרף ואני ראיתי נעורת דולק במים שרופים היא אגוא"ה ארדינט"י בלע"ז בראנד וויי"ן ובו להבה עד שכלו המים שרופים ונכב' ולא נשרפה הנעורת והיתה כבראשונה וכבר אז"ל שיש זאת הסגולה לסלמנדרא ולז"א אתקרב לסנה ואעיין בו אם יש בו אותה המשיחה וא"כ הוא דבר טבעי וא"ל אל תקרב הלום לראות אם הוא טבעי שאינו רק דרך נס ובזה הותר הספק שהכחיש בוער ללא יבער בפירוש חמישי שמה שאמר בוער באש הכוונה שהיה האש סביב כל ענף וענף מן הסנה ותמה מדוע אינו נכנס האש בתוך כל ענף לכלותו שאם יכנס בתוכו היה אוכל ומאחר שהאש בסנה מדוע לא נכנס בתוכו לשורפו: 	Exodus 3:3
Toledot Yitzchak, Shemot 21	@11וירא ה' @33פירוש וירא משה שאינו אש גופני אלא הוא ה' כשסר לראות ולזה בוער ואינו אוכל שהש"י אינו אש גשמי לשיהיה אוכל והכוונה שנראה הקב"ה בסנה באש לפי שמרע"ה היה חוקר גדול והיה נוהג הצאן שהם הצורות הדמיוניות אחר המושכל וזהו שאמר אחר המדבר שהוא השכל שהאדם חי מדבר ר"ל משכיל והרוצה להשכיל במושכלות התורה צריך להחריב גופו ולעזוב התאוות הגופניות וז"ש ויבא אל הר האלהים חורבה ומצד חקירתו ראה שא"א שהאדם יחיה בגוף ונפש לעולם אע"פ שלא יחטא שכן דעת הפילוסופים לפי שהאדם מורכב מארבע יסודות והם הווים ונפסדים שא"א למי שהורכב מהם שיהיה נצחי וכן היה עושה היקשים אחרים ודעת רז"ל הוא שאדם הראשון היה חי לעולם אם לא יחטא ולזה הראה לו הקב"ה שהפילוסופי' והחקירה האנושית כוזבת שהרי הסנה בוער באש ועם כל זה איננו אוכל וכן אע"פ שיש באדם חום טבעי שמכלה הלחות הטבעי וכן החום מבחוץ וגם התנועות גופיות כמו שכתב בן סירא עם כל זה לא ימות אם לא בחטא אדם הראשון ואחר כך הראה לו זה בגופו שעמד ארבעים יום לחם לא אכל ומים לא שתה ולא כלה לחותו הטבעי: 	NULL
Toledot Yitzchak, Shemot 22	@11של נעליך @33כאן אמר לשון רבים וביהושע לשון יחיד נעלך והטעם שמרע"ה היה צריך לעשות שני דברים קשים האחד להוציא את ישראל ממצרים השני היה צריך להכניסם לארץ ישראל לזה אמר נעליך לשון רבים מלשון גן נעול שמצרים סגורה לישראל שלא יוכלו לצאת ובעל צפון מונע אותם מלצאת מארץ מצרים וגם ארץ ישראל סגורה לשלא יכנסו ישראל בה שנאמר ויריחו סוגרת ומסוגרת מפני בני ישראל ולזה אמר של נעליך הסר שתי מנעולים אבל ליהושע אמר אין צריך אתה לשבור רק מנעול אחד והוא מנעול ארץ ישראל שמנעול מצרים כבר נשבר. והטעם שנראה בסנה ולא באילן אחר רמז לו שישראל עם דכא ושפל רוח כסנה שהוא קטן שבאילנות ושהקב"ה רוצה להשגיח בהם שנאמר כה אמר רם ונשא ואת דכא ושפל רוח. השני שמשה תמה א"א שישראל אינם נכרתים ונאכלים אחר שהם מלשינים וכמו שאמרו על פסוק אכן נודע הדבר וחשב שלא יצאו מגלות ושיאבדו שם ובזה ישראל דומים לסנה שמזיק למי שמגיע אליו ומזיק קצתו לקצתו לכן רמז לו שכמו שהסנה איננו אוכל כן ישראל. שלישי שזה אילן שא"א לעשות ממנו צלם וצורה לרמוז שלא יעבדו ע"ז ולומר שאינו גוף ולא כח בגוף. רביעי לרמוז בכל צרתם לו צר שהסנה מלא קוצים. חמישי לרמוז לו שיהיה הקב"ה כקוצים בצדו של פרעה. הששי לרמוז שכל מי שיעשה רעה לישראל יצא מהם כעוף שנכנס תוך הסנה שיוצא נוצתו נמרט. והשביעי שפרעה דומה לאש וישראל לסנה ועם היותו כן לא יכלה. דבר אחר מה סנה גדל על המים כך ישראל בזכות התורה שנקרא מים: 	NULL
Toledot Yitzchak, Shemot 23	@11ויסתר משה פניו @33אמרה מטרונה לר' יוסי אלהי גדול מאלהיך כשנגלה אלהיכם למשה הסתיר פניו אבל כשראה הנחש שהוא אלהי וינס משה מפניו אמר לה כשנגלה אלהינו למשה לאיזה מקום היה יכול לברו' לשמים לים ליבשה אבל הנחש כשאדם בורח ממנו ג' פסיעות יכול להנצל לכן וינס משה מפניו: 	Exodus 3:6
Toledot Yitzchak, Shemot 24	@11דרך שלשת ימים @33אמר ג' ולא אמר שנים או ארבעה שזה מהלך בין מצרים לסיני: 	Exodus 3:18
Toledot Yitzchak, Shemot 25	@11ושאלה אשה משכנתה @33יש מקשים אבותינו גנבים ואינו כן כי הוא מצוה והשם נותן עושר למי שירצה ויקחנו מידו ויתננו לאחר: 	Exodus 3:22
Toledot Yitzchak, Shemot 26	@11כי כבד פה וכבד לשון @33אותיות הלשון דטלנ"ת ואותיות הפה אותיות השינים והחיך והגרון לזה אמר שבכולם כבד ועדיין יש אותיות השפתים ואת בומ"ף לזה אמר אחר זה ואני ערל שפתים: 	Exodus 4:10
Toledot Yitzchak, Shemot 27	@11ואת המטה הזה תקח בידך @33יש בזה ספקות: 	NULL
Toledot Yitzchak, Shemot 28	@11ויהי בדרך במלון ויפגשהו ה' ויבקש המיתו. @33יש להקשות למה בקש נהמיתו ששלוחי מצוה אינן ניזוקין וכל שכן שהקב"ה השולח עצמו. תשובה בנדרים תניא רבי יהושע בן קרחא אומר גדולה מילה שכל זכיות שעשה משה לא עמדו לו כשנתרשל מן המילה שנאמר ויפגשהו ה' א"ר יוסי חס ושלום שמשה לא נתרשל מן המילה אלא כך אמר אמול ואצא סכנה היא דכתיב ויהי ביום השלישי בהיותם כואבים אמול ואשהה ג' ימים הקב"ה אמר לי לך שוב מצרימה אלא מפני מה נענש מפני שנתעסק במלון תחלה שנאמר ויהי בדרך במלון וכל דבריהם אמת. ונ"ל ע"ד הפשט שענשו הקב"ה בעבור שמשה עשה שתי חלוקות אם אמול ואצא סכנה אם אשהה ג' ימים הקב"ה אמר לי לך שוב מצרימה ויש חלוקה ג' והוא למולו ולעזוב אותו עם אשתו ולזה ענשו הקב"ה וא"כ צריך לתת טעם למשה למה לא עשה כן. תשובה משה פחד אולי לא יצליח עד זמן רב ושיהיה סבה להרע לישראל עוד כמו שראינו כן ויאמרו ישראל משה לא בא אלא לעשות זה השליחות אם יצליח טוב ואם לאו יברח לארצו בגפו יבא בגפו יצא לכן לקח אשתו ובניו והוליכם למצרים והם כמו במשכון ואם יאמרו ישראל אתה תגרום שפרעה יוסיף לנו רעה יאמר להם הרי אשתי ובני וכל אשר לי במשכון. דעו שאם יעשה פרעה רעה לי יעשה בראשונה שהרי אשתי ובני וכל אשר לי במשכון הנקרא בלע"ז רהיביש. ועכשיו צריך לתת טעם למה בקש להמיתו שמשה בטוב עשה. התשובה שהיה ראוי שימול לבנו ולעזוב אותו עם אשתו ואחר ג' ימים שיצא בנו מסכנה ישלח בעבור אשתו ובניו ולזה ענשו הקב"ה וא"ת ומשה למה לא עשה כן. תשובה לא היה לו ממון כלל שנא' ויקח משה את אשתו ואת בניו וירכיבם על החמור ולמה חמור ולא סוס ועוד חמור אחד לבד וי"א חמור מין חמור ושהיו חמורים רבים וזה א"א שאמר החמור בה"א הידיעה אלא היה חמור אחד לבד ובן האחד בחיקה והאחר באחורי החמור ומשה לרגל הכלל מורה שאין לו ממון לשלוח בעבור אשתו ובניו ולכן לא עשה משה זאת החלוקה והקב"ה למה ענשו לפי שהיה לו למולו ולהניחו ואחר ג' ימים היה לו לשלוח ליתרו שישלח אשתו ובניו ומשה לא עשה כן שהוא עניו מאד ולא רצה להטריח חותנו בזה סוף סוף החטא קטן מאד וא"כ למה בקש המיתו יספיק עונש קטן ועוד שאין עונש מי שלא מל בנו אפילו שיהיה במזיד אלא כרת וגם זה לו עצמו כשהגדיל ולא לאב. תשובה הקב"ה מדקדק עם צדיקיו כחוט השערה. ויש בכאן עוד ספק גדול משה למה לא מל בנו שהאב חייב למול בנו ולא האם עד שלזה אז"ל מסכת ע"ז קרי ביה ותקח והא כתיב ותכרות קרי ביה ותכרת פי' שצפור' צותה למשה שימול בנה. ואיבעית אימא אתחלה ביה איהי ואתא משה וגמר. ועכ"ז יש ספק למה לא עשה משה מרצונו עד שצפורה בקשה ממנו שימול וגם למה לא היה משה המתחיל והגומר. והתשובה שזה הבן הוא השני שהוא אליעזר ולא גרשום כסברת הרמב"ן אלא הוא השני והוא אליעזר וראיה שאמר לך מצרימה כי מתו כל האנשים המבקשים את נפשך ואחר זה אמר שנולד זה הבן ואם הוא גרשום הרי אמר עליו גר הייתי בארץ נכריה שמשמע שעדיין היו לו אויבים והיה גר לסבה שהיו לו אויבים אלא ודאי הוא אליעזר שאמר עליו אלהי אבי בעזרי שנראה שכבר מתו אויביו ובזאת ההקדמה נאמר שצפורה לבן הראשון שהוא גרשום אע"פ שהיא גויה הרשה למשה שימול בנו כי אמרה מאחר שאביו מהול יהיה גם כן הבן מהול אבל כשראתה שבנו בסכנה מצד המילה או בבכיה רבה כדרך הנימולים לכן כשילדה לאליעזר שהוא זה שהזכיר בכאן לא עזבה למשה שימול אותו כי אמרה פן ימות ולפי שהיה ראוי למשה שימול אותו על כרחה ויפגשהו ה' ויבקש המיתו ולכן היא עצמה שעשתה העבירה לקחה צור במהירות ומל אותו כל כך במהירות עד שחתך בצור קצת מרגלי הילד וזהו שאמר ותגע לרגליו שהלך הצור עד רגליו וזהו שאמרה חתן דמים אתה לי כלומר חתני היה מת לסבתי שלא עזבתיו למולו. ובזה הפירוש הותר הספק הראשון עוד שהוא למה לא מל אותו לפי שהיה אנוס מצד אשתו. עוד נראה שהטעם שלא מל אותו משה הוא לפי מה שכתבתי למעלה אמול ואצא לדרך וגו': 	Exodus 4:24
Toledot Yitzchak, Shemot 29	@11ויפגשהו ה' @33פירוש פגש בו כמי שפוגע לחבירו בשבט ומפילו לארץ וכן פגע הקב"ה בגופו והפילו בארץ וחלה לכן לא היה לו יכולת למולו והוצרכה צפורה למולו ותגע לרגליו הגיע הדם לרגלי משה ובזה ניצול כדרך וראה הדם על המשקוף ולא יתן המשחית לבא אל בתיכם לנגוף: 	NULL
Toledot Yitzchak, Shemot 30	@11וירף ממנו אז אמרה חתן דמים למולות. @33יש להקשות למה בתחלה לא אמרה אלא חתן דמים אתה לי ולא אמר למולות וכשירף ממנו אמרה חתן דמים למולות שגם בתחלה היה חתן דמים לסבת המילה. והתשובה שבתחלה מלתה אותו ולא עשתה פריעה ולסבת המילה ירף ממנו ולא נתרפא לגמרי אז אמרה חתני היה נרצח בעבור שתי מילות שלא עשיתי לא מילה ולא פריעה ועתה שעשיתי מילה נתרפא מעט אעשה פריעה ויתרפא לגמרי. או ירצה חתן דמים איש דמים אתה לי שבעבורך ימות בעלי וכשסר החולי אמרה אין אתה חתן דמים מהריגה אלא חתן מתבוסס בדם מילה. או ירצה שכשראתה צפורה שמשה נוטה למות אמרה בלבה לאחת משתי סבות הוא זה או בעבור שנשא גויה כי אשה כושית לקח או בעבור שלא מלתי לבני ולכן לקחה צור ומלתה אותו ואז אמרה מאחר שמלתי אותו מכאן ואילך אם בעלי ימות אינו רק לסבתי שנשא גויה שאם בעבור המילה כבר הוא מהול וזה הוא שאמרה כי חתן דמים אתה לי אם ימות חתני לסבתי הוא וכשנתרפא משה אז אמרה ודאי אם חתני היה מת לא היה לסבתי אלא למולות בעבור המילה שאם היה לסבתי אע"פ שמלתי בני היה חתני מת וזהו טעם אז אמרה ולא קודם לכן. כן נראה לי והוא ענין חשוב מאד: 	Exodus 4:26
Toledot Yitzchak, Vaera 1	@11וארא אל אברהם אל יצחק ואל יעקב באל שדי ושמי ה' לא נודעתי להם. @33יש בזה שני ספקות: 	NULL
Toledot Yitzchak, Vaera 2	@11ובזרוע נטויה @33לנטות זרועו מן השמים עד הארץ: 	Exodus 6:6
Toledot Yitzchak, Vaera 3	@11המוציא אתכם @33כתב ר"א כי היתה במערכת המחברת הגדולה למשרתים העליונים שיעמדו עוד בגלות: 	Exodus 6:7
Toledot Yitzchak, Vaera 4	@11נשאתי את ידי @33משל כאדם שישא ידו לשמים וישבע כמו כי אשא אל שמים ידי: 	NULL
Toledot Yitzchak, Vaera 5	@11מקצר רוח @33במדרש רמז לקץ הגאולה שהוא חשבון מקצר שנאמר ויהי מקץ שלשים שנה וארבע מאות שנה וגו': 	Exodus 6:9
Toledot Yitzchak, Vaera 6	@11ואני ערל שפתים @33שבפעם הראשונה אמר שאהרן יהיה מליץ ביני ובין העם שנאמר ודבר הוא לך אל העם ולא אמרת ביני ובין פרעה ואיך ישמעני פרעה ואני ערל שפתים לזה אמר וידבר ה' אל משה ואל אהרן שגם הוא יהיה מליץ בינך ובין פרעה לזה אמר ראה נתתיך אלהים לפרעה פי' מלאך והמלאך מדבר לנביא והנביא לפרעה: 	Exodus 6:12
Toledot Yitzchak, Vaera 7	@11ויצום אל בני ישראל @33שימחול להם שלא שמעו אליו: 	NULL
Toledot Yitzchak, Vaera 8	@11הוא אהרן ומשה @33הקדים אהרן לפי שהוא גדול בשנים הוא משה ואהרן הקדים משה למעלתו: 	Exodus 6:26
Toledot Yitzchak, Vaera 9	@11ואני אקשה את לב פרעה @33כח לסבול המכות וכן ויחזק ה' את לב פרעה: 	Exodus 7:3
Toledot Yitzchak, Vaera 10	@11צבאותי @33קראם כן לפי שהם שנים עשר שבטים כנגד שנים עשר מזלות: 	NULL
Toledot Yitzchak, Vaera 11	@11בלהטיהם @33כתב הרמב"ן אמרו רבותינו שהם מעשה כשפים ועל ידי מלאכי חבלה הם נעשים מגזרת אש לוהט שהם נעשים על ידי לוהטים מלאכי אש מלהטת באדם ולא ידע ותבער בו ולא ישים על לב ואולי יקראו כן המלאכים השוכנים באויר שקורים אותם שרים אבל בלטיהם הם שדים מגזרת לט שהשדים באים בלט כי הם בעלי גוף מאויר שאינו נרגש וחרטומי מצרים יכלול את שניהם עד כאן: 	NULL
Toledot Yitzchak, Vaera 12	@11הנה יוצא המימה @33מנהג מלך מצרים עד היום לצאת בתמוז ואב כי אז יגדל היאור לראות כמה מעלות עולה ועוד מנהג המלכים לצאת בבקר לנחל להשתעשע לפי שראות המים טוב לעינים: 	NULL
Toledot Yitzchak, Vaera 13	@11בזאת תדע כי אני ה' @33אמר כן לפי שאמר לא ידעתי את ה' ולכן אמר למען תדע כי אין כה' אלהינו למען תדע כי אני ה' בקרב הארץ: 	NULL
Toledot Yitzchak, Vaera 14	@11והדגה אשר ביאור תמות @33מכאן שיש השגחה אפילו בבעלי חיים לא מצד הבעלי חיים אלא מצד בעליהם ולפי שמצריים היו בעלי נילוס החוטאים לכן אפילו בדגים השגיח שמתו בעון מצרים שאמרו כל הבן הילוד היאורה תשליכוהו והדגים אכלו בשר בני ישראל לכן ימותו אבל בדור המבול שלא חטאו הדגים ולא נזקקו לשאינם מינם לא מתו שנאמר מכל אשר בחרבה מתו ולא דגים שבים ובצפרדעים ששמו עצמם בסכנה לעשות רצון הקב"ה ונכנסו בתנורים אמר וימותו הצפרדעים מן הבתים מן החצרות ומן השדות אבל של תנורים לא מתו. ועוד לפי שכל מעשה החרטומים אחיזת עינים לזה אמר שמעשה ה' הוא גדול ונורא שהמים נהפכו לדם והיו דם ודאי ולא אחיזת עינים והראיה שהדגה אשר ביאור תמו' ואם הם מים אלא שנראים לעינים דם לא היו מתים הדגים ולזה עצמו אמר ובאש היאור שאם היה אחיזת עינים למה באש היאור אלא שהיה דם ועוד ונלאו מצרים לשתות מים מן היאור שלא יכלו לשתות ואם היה מים למה נלאו לשתותו: 	NULL
Toledot Yitzchak, Vaera 15	@11ויעשו כן החרטומים @33אחר שנהפכו כל המים דם מה עשו החרטומים. התשובה לא הפך אהרן אלא המים שעל הארץ והם חפרו והוציאו מים ואין מעשיהם כמעשה אהרן שהוא הפך כל היאור וכל המים וגם שבכל גבול מצרים שלא היה רואה הפך לדם ועוד הפך מים רצים תמיד ומים אחרים באים ועוד עמדה המכה ז' ימים אבל הם מים מעטים בכלי ברגע אחד עד ששב פרעה לביתו: 	Exodus 7:10
Toledot Yitzchak, Vaera 16	@11צפרדעים @33יש אומרים מין דג נקרא אל תמסח ויוצא מן הנהר וחוטף בני אדם והאמת שאינם רק השרצים הנמצאים בנהרות שמשמיעין קול: 	Exodus 7:28
Toledot Yitzchak, Vaera 17	@11את כל גבולך @33במדרש בני חם ומצרים היו חולקים בתחומים הכושיים אומרים ע"כ תחומנו וכן המצריי' וכשבאו הצפרדעים עשו שלום הגבול שלא באו הצפרדעים ידעו שאינו של מצרים: 	NULL
Toledot Yitzchak, Vaera 18	@11למתי אעתיר לך להכרית הצפרדעים ויאמר למחר @33מנהג כל אדם שרוצה שתסור רעתו מיד וכתב הגאון שפרעה חשב אולי מערכת השמים הביאה הצפרדעים על מצרים ומשה יודע כי הגיע עת סורם ולכן אמר לו התפאר עלי בחשבו שיאמר פרעה להכריתם מיד ולכן האריך למחר ורבינו יעקב פירש דמה שאמר למתי לא קאי לאעתיר לך אלא למה שאמר פרעה ואשלחה את העם ואמר למתי תשלח העם ואני אעתיר מיד והשיב פרעה למחר אשלחם ואתה מיד תעתיר ומיד תסור המכה ומיד יצא משה מעם פרעה ויצעק ויעש ה' כדבר משה וימותו מיד הצפרדעים בעת ההיא והטעמים מוכיחים שיש פסק בין למתי ובין אעתיר: 	Exodus 8:5
Toledot Yitzchak, Vaera 19	@11על דבר הצפרדעים אשר שם לפרעה @33אמר בזאת המכה כן ולא אמר כן בשאר המכות שיאמר בהן על דבר הערוב או על דבר הברד לפי שרצה לתת טעם למה צעק משה אל ה' בזאת המכה יותר מבמכות אחרות שלא אמר בהם צעקה אלא ויעתר אל ה' או ויפרוש כפיו אל ה' ואמר הטעם לפי שעשה משה בזאת המכה מה שלא עשה בכל שאר המכות שאמר התפאר עלי למתי אעתיר לך ולא מצינו כן בשאר המכות ולזה צעק עתה לפי שכל כבודו היה תלוי בזאת המכה וזה הוא שאמר על דבר הצפרדעים אשר שם לפרעה פירוש בעבור דיבור הצפרדעים ששם משה עם פרעה כשאמר לו התפאר עלי: 	NULL
Toledot Yitzchak, Vaera 20	@11ויעשו כן החרטומים בלטיהם ולא יכולו @33הטעם לפי שאמרו רז"ל שאין השד שולט על בריה פחותה מכשעורה. וי"א לפי שהמכשף שאין רגליו בארץ אין לו יכולת לעשות כשפים וכל הארץ היתה מלאה כנים כאותו מעשה דשמעון בן שטח שתלה שמונים כשפניות לפי שלא היו רגליהן בארץ: 	NULL
Toledot Yitzchak, Vaera 21	@11אצבע אלהים היא. @33קשה מה שאמרו ז"ל כמה לקו באצבע עשר מכות ונראה מזה שמכה אחת לבד נעשה באצבע. והתשובה שאמרו עד עתה היינו סבורים שכל המכות היו על ידי כשפים ועתה אנו רואים שאצבע אלהים הם ואע"פ שאמר היא רצה לומר אצבע אלהים היא אותה העושה כל אלו המכות. וא"ת הנה בדבר כתיב הנה יד ה' הויה וא"כ אותה המכה נעשה ביד וכל מכה צריכה יד אחת. התשובה שמה שאמר בה יד ה' אינו אלא שרמז לחמשה מינים הכתובים בה בסוסים בחמורים בגמלים בבקר ובצאן: 	Exodus 8:15
Toledot Yitzchak, Vaera 22	@11תועבת מצרים @33כתב כן לגנות ע"ז והוא טלה ומשה לא אמר לפרעה אלא אלהי מצרים והקשה ר' אברהם א"כ למה לא יאכלו שור וגדי ולפי דעתי שהיו כבני חם שאינם אוכלים בשר דג חלב וביצים וכל שיצא מחי ומתעבים האוכל והרועה ואם אחד מהם בא לארץ נכריה יברח ממקום האוכלים שם בשר וכליהם טמאים להם ולא יאכלו כל דבר שיגע בו בשר וזהו כי אם הלחם אשר הוא אוכל ע"כ. ונראה לי להשיב לקושיית ר' אברהם לפירוש הראשון שלכבוד טלה שהוא מבשר לא יאכלו כל בשר גם גדי ושור: 	Exodus 8:22
Toledot Yitzchak, Vaera 23	@11ושמתי פדת @33חסר ולפי שגאולת מצרים אחריה שיעבוד אבל גאולה עתידה תשועת עולמים פדות מלא ו' הוא שנאמר פדות שלח לעמו: 	NULL
Toledot Yitzchak, Vaera 24	@11אל יוסף פרעה התל @33יש להקשות איך אמר דיבור של גנאי לפרעה שהרי אמר ויצום אל בני ישראל ואל פרעה מלך מצרים ואמרו רבותינו ז"ל צוה עליהם לחלוק לו כבוד בדבריהם ואמר וירדו כל עבדיך אלה אלי והשתחוו לי לאמר ופרש"י חלק כבוד למלכות שהרי ירד פרעה בעצמו אליו בלילה שנאמר ויקם פרעה לילה הוא וכל עבדיו ואם כן איך דיבר דבר שאפילו אחד מהנבזים מקפיד עליו כשאומרים לו שהוא מכזב. והתשובה כשראובן מתוכח עם שמעון על אי זה דבר שיהיה ושמעון אומר לראובן דברים של טעם והנה מנוצח ראובן ראוי לראובן שיאמר לשמעון דבר גנאי בשיכעיסהו וישכח טענתו הטובה בכעסו ויהיה ראובן נוצח וכן עשה משה שהיה אמר לפרעה דרך שלשת ימים נלך במדבר ונזבחה לה' אלהינו ואמר לו פרעה לכו זבחו לאלהיכם בארץ ויאמר משה לא נכון לעשות כן כי תועבת מצרים נזבח לה' אלהינו הן נזבח את תועבת מצרים לעיניהם ולא יסקלונו דרך שלשת ימים נלך במדבר וזבחנו לה' אלהינו משה רבינו השיב לפרעה טענה נכונה שא"א לזבוח לה' בארץ ופרעה השיב לו טענה נצחת ואמר לו יהי כדבריך אבל לטענתך יספיק שיהיה הזביחה חוץ לכרך כמו מהלך חצי יום וכיוצא בו מה צורך ג' ימים וזהו שאמר ויאמר פרעה אנכי אשלח אתכם וזבחתם לה' אלהיכם במדבר שטענה נכונה אמרתם שאין נכון לזבוח בארץ אבל ג"כ מה צורך שלשת ימים יספיק יום או חצי יום וזה הוא שאמר רק הרחק לא תרחיקו ללכת ומשה לא ידע מה יענה לו שפרעה אמר טענה גדולה לא ידע משה מה להשיב לו אלא אמר כזבן שקרן היית עד עתה לא תכזב עוד רק אל יוסף פרעה התל ובפחד מכת הברד ובכעס שהכעיסו לא הזכיר פרעה עוד רק הרחק לא תרחיקו אלא נכנס מצד אחר ואמר מי ומי ההולכים וכשאמר משה בנערינו ובזקנינו נלך אמר ראו כי רעה נגד פניכם לומר אתם רוצים לברוח כמי שטוען כלאחר יד מדוע אתם רוצים טף וגם שלשת ימים ולא הזכיר בפירוש אלא טף שכבר פחד לו לומר בפירוש הרחק לא תרחיקו שכבר ייסר אותו והכעיסו על זה וזה ענין נאה: 	NULL
Toledot Yitzchak, Vaera 25	@11ויסר הערוב @33שישובו למעונותם שאם היו מתים יהיה להם תועלת מן העורות אבל בצפרדעים וימותו למרר חייהם ויצברו אותם חמרים חמרים ותבאש הארץ: 	Exodus 8:27
Toledot Yitzchak, Vaera 26	@11וישלח פרעה והנה לא מת ממקנה ישראל עד אחד ויכבד לב פרעה @33הטעם שאע"פ שראה שבמקנה מצרים היתה המכה וימת כל מקנה מצרים ולא מת ממקנה ישראל עד אחד עכ"ז ויכבד לב פרעה. או יאמר שאחר שראה שממקנה ישראל לא מת אחד אמר בלבו זאת המכה עליהם יהפך שאני אתפרע ממקניהם כל המקנה שמתו מעמי ולפי זה הפירוש מה שאמר והנה לא מת ממקנה ישראל עד אחד הוא טעם וסבה למה שאמר ויכבד לב פרעה ולא שלח את העם: 	NULL
Toledot Yitzchak, Vaera 27	@11נטה את ידך על השמים @33כתב ר"א הוא האויר וכן על פני רקיע השמים: 	Exodus 9:22
Toledot Yitzchak, Vaera 28	@11ואש מתלקחת בתוך הברד @33הפלא בזאת המכה הוא כפול ומכופל ומורכב משלשה פלאות. האחד חיבור שני הפכים מבלי שישחיתו זה לזה כדרך המים לכבות האש. השני שהאש בתוך הברד הפך הטבע שיסוד האש מקיף ליסוד האויר וליסוד המים ובזה המים מקיפין לאש. השלישי שאלו היה האש מקיף והברד בתוכו היה השינוי פחות ממה שהוא עתה ולא היה כל כך פלא כמו שהוא עתה שהמים וכ"ש הקפואים מדרכם להתקבץ אל עצמם ולהעצר וכל מה שיוסיפו העצר יוסיפו לחסר פגישתם למקיף מחוץ וכ"ש כשיהיה המקיף אש שמדרכו להתפזר ותשלם הפרדתם בשתי הסבות יחד אבל כשיהיו המים למעלה והאש בתוכם יהיה הענין הפכי לזה שהם יוסיפו פגישה והדוק יחד כי האש הפנימי תפזר לחוץ והמים העליונים יתקבצו ויעצרו לפנים וכל מה שיוסיפו הפגישה וההדוק יהיה יותר פלא שלא יתפעלו זה מזה ושלא יכבו המים את האש: 	Exodus 9:24
Toledot Yitzchak, Vaera 29	@11ה' הצדיק @33לפי שאמר שלח העז את מקנך אמר ה' הצדיק שגמל עלי חסד ואני ועמי הרשעים שלא שמנו לב לדבריו: 	NULL
Toledot Yitzchak, Vaera 30	@11והחטה והכוסמת לא נוכו כי אפילות הנה @33אחז"ל פלאי פלאות נעשו בהם. ויש לשאול אחר שהיו מאוחרות מה פלא נעשה בהם אחר שהפשתה והשעורה נוכתה כי השעורה אביב והפשתה גבעול. והתשובה שלחוזק קור הברד או כח אש מתלקחת היה ראוי שימותו שרשי התבואה תחת הקרקע וכל שכן ותהלך אש ארצה: 	Exodus 9:32
Toledot Yitzchak, Vaera 31	@11וירא פרעה כי חדל המטר והברד והקולות ויוסף לחטוא ויכבד לבו @33הפשט הוא שאחר שהיתה הרוחה ויוסף לחטוא ואיפשר לפרש שבעבור שבמצרים אינו יורד מטר והיה פרעה ועמו מתאוים שימטיר והקב"ה נתן קולות וברד ומטר ולכן פרעה בקש ממשה הקולות יחדלון והברד לא יהיה עוד אבל מטר יבוא ומשה פירש כפיו אל ה' וגם מטר לא בא כמו שאמר ויפרוש כפיו אל ה' ויחדלו הקולות והברד ומטר לא ניתך ארצה אז חשב פרעה אחר שגם מטר לא ניתך ומה שבקשתי ממשה לא עשה כבקשתי ודאי הגיע השעה כפי המערכה שיוסר הכל וזהו שאמר וירא פרעה כי חדל המטר והברד והקולות ויוסף לחטוא ויכבד לבו הוא ועבדיו ואע"פ שאמר וה' נתן קולות אלהים וברד וימטר ה' ברד על ארץ מצרים ידוע שבכלל זה שבא מטר גם כן שהרי אחר שאמר ויחדלו הקולות והברד אמר ומטר לא ניתך ארצה: 	Exodus 9:34
Toledot Yitzchak, Bo 1	@11ראו כי רעה נגד פניכם @33יש פילוסוף ושמו אנוב שסברתו שיש שם שתי אלוהות אחד פועל הטובות ואחד פועל הרעות ואמר פרעה פועל הרעות הוא אלהיכם שמיום שבא למצרים לא עשה שום טובה אלא רעות ומכות וזהו שאמר משה למה יאמרו מצרים לאמר ברעה הוציאם פועל הרעות הוציאם להרוג אותם בהרים פירוש אחר ראו כי רעה נגד פניכם הרעה שאתם חושבים לעשות הכרת פניכם ענתה בה. ונוכל לפרש שפרעה אמר לעבדיו ראו מה רשעות אומרים משה ואהרן לפניכם שאם יאמרו רשעתם בפני עמי הארץ אינו כל כך רע אבל נגד פניכם שאתם נבונים אומרים רשעות בחשבם שלא תבינו זה רע גדול וגאוה לחשוב שאין ביניכם מי שיבין רמאותם: 	Exodus 10:10
Toledot Yitzchak, Bo 2	@11כי אותה אתם מבקשים @33יש להקשות אינו כן שלא בקשו משה ואהרן אלא בנערינו ובזקנינו בבנינו ובבנותינו ופרש"י כי אותה אתם מבקשים עד הנה הייתם אומרים נזבחה לאלהינו ואין דרך הטף לזבוח עד כאן וא"כ היה לו לומר כי אותה בקשתם ונראה שזה כדרך הסוחר ששואל בסחורתו מנה ואומר הקונה אתן לך שמונים בעבורה שזה אתה מבקש שאם היית שואל שמונים הייתי נותן ששים אבל בעבור שאתה חפץ בשמונים שאלת מאה וכן אמר לכו נא הגברים שאתם שואלים הרבה בעבור שאתן הגברים שחשבת שאם הייתם שואלים גברים לא הייתי מודה בהם: 	Exodus 10:11
Toledot Yitzchak, Bo 3	@11רוח קדים @33לפי שהוא נקדם בפאות כי משם תחל השמש לזרוח ולכן נקרא מערב אחור שנא' ואחור ולא אבין לו: 	Exodus 10:13
Toledot Yitzchak, Bo 4	@11רוח ים @33כ' ר' אברהם נקרא מערב ים בעבור ים הגדול היוצא מספרד ועובר על מצרים לארץ ישראל והוא לפאת מערב ואינו ים אוקיאנוס כי ישראל לא ירשו כל כך ונקרא ים הגדול לפי שרחבו שלש מאות פרסאות ושאר הימים שבארץ ישראל כים סוף וים כנרת וים המלח אין בהם רחב שלשים פרסה: 	NULL
Toledot Yitzchak, Bo 5	@11לא נשאר ארבה אחד @33כתב רבינו חננאל מעת עתרת משה עד עכשיו אין ארבה מפסיד בכל גבול מצרים ואם יפול בארץ ישראל ויכנס בגבול מצרים אינו אוכל מיבול מצרים כלום וזה ידוע לכל ובצפרדעים שאמר ביאור תשארנה נשאר בו אל תמסח עד עכשיו אבל בארבה כתיב לא נשאר ארבה אחד בכל גבול מצרים ועל זה נאמר שיחו בכל נפלאותיו: 	Exodus 10:19
Toledot Yitzchak, Bo 6	@11ולא קמו איש מתחתיו @33יושב אין יוכל לעמוד ולא לפרוש ידיו עומד אינו יכול לישב ואם ידיו פרושות לא יוכל להשיבם אליו שהיה איד עב מאד שירד מן השמים ולז"א נטה ידך על השמים והיתה מכבה כל נר כאשר בכל החפירות העמוקות וכן העוברים בהרי חשך לא יעמוד נר ואש כלל והיה מורגש שהיה בו כמו ממש וזהו וימש. וכתב ר"א בים אוקיינוס יבא חשך עב שלא יוכל אדם להפריש אם יום ואם לילה ויעמוד זה פעמים ה' יום ואני הייתי שם פעמים רבות: 	NULL
Toledot Yitzchak, Bo 7	@11רק צאנכם ובקרכם יוצג @33בזה הענין יש ספקות: 	Exodus 10:24
Toledot Yitzchak, Bo 8	@11ער בכור השפחה אשר אחר הרחים @33ובמעשה אמר מבכור פרעה היושב על כסאו עד בכור השבי אשר בבית הבור ומדוע שינה. התשובה שדיבור המכה היה ביום והיה בכור השפחה טוחן ברחים ובלילה נותנים השבויים בבית הבור ולפי שהמכה היתה בלילה אמר שם בכור השבי אשר בבית הבור ובכור השפחה ובכור השבי הכל אחד. פירוש אחר כששמע בכור השפחה המכה שתהיה בהם ברחו כבורח מן הדבר ורדפו אחריהם והשיגו' ונתנו אותם בבית הבור: 	Exodus 11:5
Toledot Yitzchak, Bo 9	@11ולכל בני ישראל לא יחרץ כלב לשונו @33פירוש שמן הראוי היה שינבחו לפי שהמכה היתה במשמרה שניה שהכלבים צועקים לזה אמר עם כל זה לא יחרץ כלב. עוד שהאיש שהולך בחפזון בלילה מנבחים הכלבים אחריו וכל שכן אם מקל בידו וכתיב ומקלכם בידכם. עוד מלאך המות בעיר כלבים צועקים: 	Exodus 11:7
Toledot Yitzchak, Bo 10	@11ומקלכם בידכם @33לנהוג החמורים כמו ויך את האתון במקל: 	Exodus 12:11
Toledot Yitzchak, Bo 11	@11בחפזון @33שימהרו לאוכלו קודם בוא רגע המשחית שיפסח השם על הפתח ולכן נעשה צלי שלא יתעכבו בבישול וכן ארז"ל אינו נאכל אלא עד חצות: 	Exodus 12:11
Toledot Yitzchak, Bo 12	@11ובכל אלהי מצרים אעשה שפטים @33שיהיו נשברים כמו וראש דגון נופל ארצה: 	Exodus 12:12
Toledot Yitzchak, Bo 13	@11בחדש האביב @33ניסן נקרא אביב לפי שהוא אב לכל חדשי השנה ומזלו טלה שהוא אב לכל המזלות: 	NULL
Toledot Yitzchak, Bo 14	@11וה' הכה כל בכור @33כל המכות שהביא הקב"ה במצרים עתיד להביאם על אדום במצרי' דם ובאדום דם ואש ותמרות עשן. במצרים צפרדעים שקולן נשמע ובאדום כתיב קול שאון מעיר קול ה' משלם גמול לאויביו במצרים כנים ובאדום כתיב ונהפכו נחליה לזפת ועפרה לגפרית במצרים ערוב ובאדום כתיב וירשוה קאת וקפוד וינשוף ועורב. במצרים דבר באדום ונשפטתי אתו בדבר ובדם. במצרים שחין ובאדום המק בשרו והוא עומד על רגליו. במצרים ברד ובאדום ואבני אלגביש. במצרים ארבה ובאדום בן אדם אמור לצפור כל כנף הקבצו ובואו. במצרים חשך ובאדום ונטה עליה קו תוהו ואבני בוהו. במצרים מכת בכורות ובאדום כי רותה בשמים חרבי הנה על אדום תרד וכתיב חרב לה' מלאה דם הודשנה מחלב וכתיב כי זבח לה' בבצרה וטבח גדול בארץ אדום: 	NULL
Toledot Yitzchak, Bo 15	@11אין בית אשר אין שם מת @33פרש"י היה שם בכור מת אין שם בכור גדול הבית מת שקרוי בכור שנאמר גם אני בכור אתנהו דבר אחר מצריות מזנות תחת בעליהן ויולדות מרווקים פנויים והיו להם בכורות הרבה לפעמים הם חמשה לאשה אחת וכל אחד בכור לאביו. וע"ד הפשט הבכורות שמתו במצרים בכורי פטר רחם היו ועל כן קדש תחתיהם כל בכור פטר רחם ובכור פרעה היושב על כסאו פטר רחם לאמו אבל לרז"ל השם הכה בכור האב ובכור האם ולא רצה לקדש תחתיהם רק בכור האם שהוא ידוע ומפורסם יותר וכדמות ראיה ויך כל בכור במצרים ראשית אונים באלהי חם כי על הזכר יאמר כן הר"מ. ובמדרש מכת בכורות היתה אף בנקבות חוץ מבתיה בת פרעה שהיתה בכורה ולא מתה שנמצא לה פרקליט טוב זה משה שנאמר ותרא אותו כי טוב הוא ועליה אמר שלמה עליו השלום טעמה כי טוב סחרה לא יכבה בלילה נרה כלומר נשמתה והיא הלילה של מכת בכורות טוב סחרה משה שנקרא טוב: 	Exodus 12:13
Toledot Yitzchak, Bo 16	@11וישא העם את בצקו @33יש בזה ספקות: 	NULL
Toledot Yitzchak, Bo 17	@11כשש מאות אלף רגלי @33לא אמר שש מאות ובפרקי רבי אליעזר לפי שהיה חסר אחד מה עשה הקב"ה נכנס עמהם במנין ועלה מספרם ס' רבוא הוא שנאמר אעלך גם עלה ע"כ: 	NULL
Toledot Yitzchak, Bo 18	@11ויאפו את הבצק אשר הוציאו ממצרים עוגות מצות כי לא חמץ כי גורשו ממצרים @33נראה מזה שמה שאפו הבצק מצות ולא חמץ הוא לפי שגורשו ולא יכלו להתמהמה לשיחמץ אבל אם היה להם שהות היו אופים אותו חמץ וזה אי איפשר שכבר נצטווה כל אוכל חמץ ונכרתה. והתשובה שהפסוק אמר שני דברים האחד שאפו הבצק חוץ ממצרים לא במצרים. הב' שאפאוהו מצות לא חמץ ומה שאמר כי גורשו חוזר לראשונה למה אפאוהו חוץ ממצרים ולא במצרים ואמר כי גורשו ולא יכלו להתמהמה לאפותו במצרים אבל מ"ש מצות כי לא חמץ הטעם כבר ביאר אותו למעלה שהוא לפי שנצטוו כך כל אוכל חמץ ונכרתה: 	Exodus 12:39
Toledot Yitzchak, Bo 19	@11ומושב בני ישראל אשר ישבו במצרים שלשים שנה ות' שנה @33יש להקשות אחר שגזרת ה' לא היתה אלא ת' שנה למה ניתוספו עוד שלשים שנה וכתב רש"י משנולד יצחק עד עכשיו היה ת' שנה ומשהיה זרע לאברהם נתקיים כי גר יהיה זרעך ושלשים שנה משנגזרה גזירת בין הבתרים עד שנולד יצחק ע"כ ויש להקשות משנולד יצחק לא היה לו ולבניו ענוי עד שמת יוסף וכל אחיו והכתוב אמר ועבדום וענו אותם ת' שנה. התשובה אין ת' שנה דבוק עם וענו רק עם כי גר יהיה זרעך. והמחוור מן הכל הוא שהגזירה היתה ת' שנה והל' שנה תוספת בחטאם כי אם נגזר על האדם בחטאו גלות שנה והוא הוסיף על חטאתו פשע יוסיפו עליו גלות שאין ענשו הראשון הבטחה לו שלא יענש בעון שיעשה וידוע שישראל היו במצרים רעים וחטאים ובטלו גם המילה דכתיב וימרו בי ולא אבו לשמוע אלי איש שקוצי עיניו לא השליכו ואת גלולי מצרים לא עזבו ואומר לשפוך חמתי עליהם לכלות אפי בהם בתוך ארץ מצרים ועל כן ארך גלותם שלשים שנה והיה ראוי שיתארך יותר אלא שצעקו והרבו תפלה ולמה יקשה על הראשונים זה והנה נתארך עליהם מ' שנה בחטא המרגלים וכל המ' ההם עינוי להם שנאמר וזכרת את כל הדרך אשר הוליכך ה' אלהיך זה ארבעים שנה במדבר למען ענותך והיה להם גלות שלימה בארץ לא להם לנחש שרף ועקרב ולא נתקיים ודור רביעי ישובו הנה אבל החטאים גרמו הכל ואיפשר שיהיה זה סבה שיצאו בני אפרים שלשים שנה קודם ביאת מרע"ה כי הם מנו ולא טעו הר"מ: 	Exodus 12:40
Toledot Yitzchak, Bo 20	@11ליל שמורים הוא לה' @33כתב ר"א בעבור שהזכיר ליל שמורים הוא לה' ובסוף אמר שמורים לכל בני ישראל נראה כי הטעם בעבור שהשם שמרם ולא נתן המשחית לבא אל בתיהם לנגוף צוה שיהיה זה הלילה שמורים לדורותם והטעם שלא ישנו רק יודו ויספרו גבורות השם: 	NULL
Toledot Yitzchak, Beshalach 1	@11ולא נחם אלהים דרך ארץ פלשתים כי אמר אלהים פן ינחם העם וגו' @33בזה יש ספקות: 	NULL
Toledot Yitzchak, Beshalach 2	@11יומם @33לא תמצאנו בכל המקרא רק על היות השמש על הארץ ויום תמצא והוא לילה ביום הכותי כל בכור: 	Exodus 13:21
Toledot Yitzchak, Beshalach 3	@11בעל צפון @33החרטומים עשאוהו בשעות ידועות למזלות צורת נחשת והוא הגיד כי ברח העם: 	Exodus 14:2
Toledot Yitzchak, Beshalach 4	@11ברח העם @33הוגד לו נבואת בין הבתרים וענו אותם ארבע מאות שנה ולא נשתעבדו אלא כמנין ברח: 	Exodus 14:5
Toledot Yitzchak, Beshalach 5	@11ושלישים @33המלך ראשון והשני במעלה משנה והשלישי במעלה שליש: 	Exodus 14:7
Toledot Yitzchak, Beshalach 6	@11ופרעה הקריב @33לישראל בתשובה כאחשורוש והמן: 	Exodus 14:10
Toledot Yitzchak, Beshalach 7	@11ויצעקו בני ישראל אל ה' @33היו ג' כתות כת אחת אומרת נחזור ונעבוד למצרים אמר להם אל תיראו התיצבו וגו'. כת שנייה אומרת נעשה מלחמה אמר להם ה' ילחם לכם. כת שלישית מתפללים אמר ואתם תחרישון. וא"ת איך יראו ששים רבוא ממועטי' תשובה היו עבדים ונפשם שפלה ולא מלומדי מלחמה ואיך ילחמו עם אדוניהם: 	Exodus 14:20
Toledot Yitzchak, Beshalach 8	@11ויסע ויבא ויט @33בכל אחד מאלו הפסוקים ע"ב אותיות ויוצא מהם שם של ע"ב תיבות כל אחד מהם מג' אותיות והאותיות הראשונות מן הפסוק הראשון ומפסוק ג' כסדרן ומפסוק שני למפרע ובספר רזיאל הרוצה לעשות שאלת חלום יקרא בתחלת הלילה ויהי בשלשים שנה כי הוא ע"ב אותיות: 	NULL
Toledot Yitzchak, Beshalach 9	@11ויבקעו המים @33ארז"ל כל מימות שבעולם ונ"ל הטעם לפי שהשם השפיל והכה שרו של מים המעמיד המים שיהיו נמשכים אלו עם אלו וכיון שהכה אותו נבקעו כל מימות שבעולם שכבר נפל המעמיד אותם: 	Exodus 14:21
Toledot Yitzchak, Beshalach 10	@11ויסר את אופן מרכבותיו @33פרש"י מכח האש נשרפו הגלגלים והמרכבות נגררות והיושבים בהם נפוצים ואיבריהן מתפרקין עד כאן. ויש מפרשים שהמלאך הסיר אופן אחד משני אופנים שיש בעגלה ובזה היו היושבים בעגלות משתברין יותר משאם הוסרו השני אופנים ויתכן שהמצריים עצמם הסירו קישור המרכבה מהסוסים ללכת במהרה שהסוסים יהיו קלים ללכת כשלא יהיו קשורים באופני המרכבה ועם כל זה לא הועיל להם וינהגהו בכבדות או ירצה ויסר גלגל העוזר למצרים בשמים ולכן וינהגהו בכבדות למטה והוא גלגל מאדים וכח אותו הגלגל סמאל ומלת אופן חסר ו' וחשבונו כחשבון סמאל ואפן רמז לגלגל ולסמאל שרו של עשו שבא לעזור לעוזא שרו של מצרים: 	Exodus 14:25
Toledot Yitzchak, Beshalach 11	@11ישיר @33אז"ל שר לא נאמר אלא ישיר מכאן לתחיית המתים מן התורה. ויש להקשות למה כל מי שמדבר בעיקרי הדת מונה סוף העיקרים תחיית המתים ובתחלת השירה דבר בתחייה. התשובה לפי שראה משה הגליות והשמדות וראה שהרבה מישראל נטבעים בים לזה אמר וירא ישראל את מצרים מת על שפת הים ואלו מצריים הנטבעים בים לא יזכו לתחיה אבל ישראל הנטבעים יחיו אז ישיר כלומר אז בזמן הגאולה ישיר משה ובני ישראל ויחיו: 	NULL
Toledot Yitzchak, Beshalach 12	@11את השירה הזאת @33אמר שירה לשון נקבה ולא שיר בלשון זכר לפי שאחר זאת הגאולה באו עליהם צרות וגאלם הש"י מהם וזה כנקבה שיולדת וכן השירה הזאת ילדה שירות אחרות. וכן אז ישיר ישראל את השירה הזאת אבל לעתיד לשון זכר שלא יבואו עלינו עוד צרות לשנצטרך לומר עוד שירה שנאמר שירו לה' שיר חדש וזהו שאמר ישעיה כי ברא ה' חדשה בארץ נקבה תסובב גבר. פירוש אחר לפי שארז"ל שלנקבה בנכסי אביו עישור נכסים ולשי"ת ע' אומות והעשירית הם ז' והקב"ה נתנם לישראל שנתן להם שבעה עממין אבל בזמן הגאולה יתן לנו כל שבעים אומות ונירש כבן זכר לכן קודם הגאולה העתידה שירה ולעתיד שנירש כבן זכר שיר: 	NULL
Toledot Yitzchak, Beshalach 13	@11ים סוף @33נקרא כן לפי שקנה וסוף סביביו: 	NULL
Toledot Yitzchak, Beshalach 14	@11ירדו במצולות כמו אבן @33ואמר צללו כעופרת ואמר יאכלמו כקש הרשעים כקש עולים ויורדים. בינוניים כאבן. הכשרים כעופרת נחו מיד ונקרא עופרת מגזרת עפר שהששה מתכות אם יושמו תחת הארץ יחסרו והעופרת תוסיף: 	NULL
Toledot Yitzchak, Beshalach 15	@11ימינך ה' נאדרי בכח @33להציל לישראל ימינך ה' השנית תרעץ אויב שכשישראל צדיקים השמאל נעשה ימין או ירצה שהלוחם מכה בימין ונשמר בשמאל במגן שבה והשם הכל עושה בימין נאדרי בכח לקבל הכאת האויב ובה תרעץ אויב: 	Exodus 15:6
Toledot Yitzchak, Beshalach 16	@11תהרוס קמיך @33ומי הם הקמים נגדו הקמים על ישראל שנאמר כי הנה אויביך יהמיון וגו' ומי הם אותם שעל עמך יערימו סוד: 	Exodus 15:7
Toledot Yitzchak, Beshalach 17	@11וברוח אפך נערמו מים @33שהקב"ה עשה נס בתוך נס שרוח האף הוא חם ועם כל זה הקפיא הים נערמו מים נצבו כמו נד. ורוח הפה הוא קר כשהאדם נושף. והקב"ה עשה בהפך נשפת ברוח שמן הראוי היה להקפיא המים וזה הזיל הנקפא וכסמו ים: 	Exodus 15:8
Toledot Yitzchak, Beshalach 18	@11קפאו תהומות בלב ים @33לפי שיש בכאן קושיא גדולה שיש מקומות בעמקי הים שעמוק אלף אמה ויותר וכשנתיבשה הים איך איפשר שירדו ישראל שמה שנמנע הוא אלא שיפלו אנשים ונשים וטף בעומק ההוא וימותו שמה ואע"פ שלא ימות לא יוכלו לעלות לזה אמר שהקב"ה עשה שבמקום שאינו כל כך עמוק נתייבש ובמקום עמוק מאד נקפאו המים וזהו שאמר וברוח אפך נערמו מים נצבו כמו נד המים שהיו נוזלים ונתייבש הים שמה אבל בעומק הים שהוא באמצע הים נקפאו המים וקפאו תהומו' בלב ים ולזה אמר בלב ים ולא אמר קפאו תהומות בים: 	NULL
Toledot Yitzchak, Beshalach 19	@11אמר אויב @33פירוש הלוחמים הרודפים יניחו המלחמה לאחד מארבעה סבות. הא' שהנרדפים ברחו למרחוק ולא ישיגום. הב' שאין הנרדפים עשירים ומה יועיל שישיגום. הג' שאסור להרוג ולגזול. הד' שהנרדפים הם אנשי חיל גבורים ואולי ינצחו. לזה אמר לראשונה אשיג. לב' אחלק שלל. לג' אין חסרון לנפשנו אלא מצוה ומילוי נפש תמלאמו נפשי. כנגד הד' תורישמו ידי: 	Exodus 15:9
Toledot Yitzchak, Beshalach 20	@11מי כמוכה @33פירוש מי כמוכה באלים ה' בעולם המלאכים: 	Exodus 15:11
Toledot Yitzchak, Beshalach 21	@11מי כמוכה נאדר בקדש @33בעולם הגלגלים נורא תהלות עושה פלא בעולם השפל ומה הוא הפלא כי אתה בשמים בערבות ומשם נטית ימינך עד שהבלעת אותם בארץ זרוע גדול הוא זה. ובמדרש נטית ימינך היא שבועה שנאמר נשבע ה' בימינו לפי שהים פלט המצריים ליבשה לפי שלא יאמרו ישראל מצריים עולים מצד אחר כנגדנו וכדי שיקחו שלל המצריים דגדולה ביזת הים מביזת מצרים ודרך הנטבעים בים שאין עולים למעלה ולא רצתה היבשה לקבלם מפני שקלל השם האדמה שנאמר ארור אתה מן האדמה אשר פצתה את פיה לקחת דמי אחיך הש"י נשבע לה שלא יתבע ממנה הדא הוא דכתיב נטית ימינך וגו': 	Exodus 15:11
Toledot Yitzchak, Beshalach 22	@11תבלעמו ארץ @33שזכו לקבורה בשכר שאמרו ה' הצדיק ובשכר שעלו עם יוסף לקבור את אביו: 	Exodus 15:12
Toledot Yitzchak, Beshalach 23	@11נחית בחסדך @33בזכות ג' דברים נגאלו בגמילות חסדים זהו בחסדך. בזכות התורה ז"ש נהלת בעזך. בזכות הקרבנות ז"ש אל נוה קדשך: 	Exodus 15:13
Toledot Yitzchak, Beshalach 24	@11שמעו עמים ירגזון @33הזכיר ד' אומות לד' רוחות העולם והם כלל הישוב פלשת וכל מערב. אדום וכל יושבי דרום. מואב וכל יושבי מזרח. כנען וכל יושבי צפון: 	Exodus 15:14
Toledot Yitzchak, Beshalach 25	@11בהר נחלתך @33אותו שפעלת למטה שהוא מכוון כנגד שבתך למעלה ומ"ש מכון ר"ל מכוון. פסוקי השירה י"ח כנגד י"ח חוליות שבשדרה שעתידים להתחדש בתחייה כמו שאמר ז"ל אז ישיר שר לא נאמר מכאן רמז לתחייה: 	Exodus 15:17
Toledot Yitzchak, Beshalach 26	@11אחות אהרן @33זה לפי שיזכר אהרן בשירה ועוד להסמיכו לתוף שהוא כנגד צדק וכתיב באהרן צדק לבשתי שבמזמור הללו אל בקדשו י' הלולים וט' מיני זמר כנגד ט' גלגלים תוף כנגד צדק מחולות כנגד מאדים. ובמדרש שהיתה נביאה כשהיתה אחות אהרן ולא אחות משה שאמרה עתידה אמי שתלד בן להושיע לישראל. ובמחולות כוונתם רעה שהמחול כנגד מאדים ולז"א בעגל ומחולות ואחר שפירשתי השירה אקשה בה ספקות: 	Exodus 15:20
Toledot Yitzchak, Beshalach 27	@11וילכו שלשת ימים במדבר ולא מצאו מים. @33יש להקשות איך חיו טף ונשים שלשה ימים בלא מים וכתב ר"א שדרך שלשת הלכו ביום אחד וחסרון המים היה יום אחד עד כאן. ואיפשר שהביאו חמוריהם טעונים מים כדרך הולכי מדברות וביום השלישי כלה המים מן הכלים. דורשי רשומות אמרו אין מים אלא תורה מכאן התקינו שיהו קורין בספר תורה ג' ימים בשבוע כדי שלא יהיו שלשה ימים בלא תורה: 	NULL
Toledot Yitzchak, Beshalach 28	@11ע' תמרים @33ע' מיני תמרים וי"א לכל שבט ושבט ע' מיני תמרים וי"א לומר שהמים מתוקים הפך מי מרה שהתמרים לא יצליחו בארץ שמימה מרים. ובמדרש מיום שברא הש"י העולם ברא שם י"ב מבועים כנגד י"ב שבטים וע' תמרים כנגד ע' זקנים: 	NULL
Toledot Yitzchak, Beshalach 29	@11בט"ו יום לחדש הב' @33הוא אייר והספיק הבצק שהוציאו ממצרים מט"ו בניסן עד ט"ו באייר ובי"ו באייר ירד מן: 	NULL
Toledot Yitzchak, Beshalach 30	@11הנני ממטיר לכם לחם מן השמים @33כתב ר"א תרקב שם חיוי שאמר שהמן בלשון פרס תרנגבין ובערב מן ובלע"ז מנא כי קושיות רבות עליו א' שאינו יורד היום בסיני כי ההר ידוע ואני ראיתי דומה למן במלכות אחד ויורד בניסן ואייר לבד ועוד לא ימס בשמש ועוד בלילה לא יבאש ואין צריך שידוכוהו במדוכה לעשות עוגות ועוד שאינו משביע והיא תרופה ועוד כי ביום הששי יורד משנה ועוד כי לא היה יורד בשבת ועוד שהיה יורד בכל מקום שיחנו ועוד כי עבר עמהם הירדן ולא שבת עד חצי ניסן ע"כ. שאלו את ר"ע מפני מה לא ירד המן לישראל פעם אחת בשנה אמר להם כדי שידאג כל א' ויאמר מחר שמא לא ירד ובניו מתים ברעב נמצאו כולם מכוונים לש"י. ד"א שיהו אוכלים אותו כשהוא חם. ד"א מפני משוי הדרך. 	Exodus 16:4
Toledot Yitzchak, Beshalach 31	@11למען אנסנו וגו' @33למדך שכל מי שמזונותיו מרווחים חייב לעסוק בתורה: 	Exodus 16:4
Toledot Yitzchak, Beshalach 32	@11דבר אל בני ישראל לאמר @33שידבר להם אחד קשה ואחד רכה: 	Exodus 16:11
Toledot Yitzchak, Beshalach 33	@11וילקטו אותו בבקר בבקר @33בקר ב' שעות ובקר ב' שעות הרי ד' שעות מד' ואילך וחם השמש ונמס והי' חולקים בתורת צדקה למי שפשע ולא לקט: 	Exodus 16:21
Toledot Yitzchak, Beshalach 34	@11ורמה לא היתה בו @33אין בכל המקרא אלא זה ועוד ורמה תכסה עליה' זהו לומר שהמתים יש להם מנוחה בשבת ורמה תכסה עליהם בשאר ימי השבוע: 	NULL
Toledot Yitzchak, Beshalach 35	@11קח צנצנת למשמרת לדורותיכם @33היא של חרס וירמיה אמר לישראל למה אי אתם עוסקים בתורה אמרו לו במה נתפרנס הוציא צנצנת המן ואמר הדור אתם ראו דבר ה' המדבר הייתי לישראל אבותיכם היו במדבר ועוסקים בתורה מאין היו מתפרנסים אף אתם אם תעסקו בתורה השם מפרנס אתכם: 	NULL
Toledot Yitzchak, Beshalach 36	@11הנני עומד לפניך שם על הצור @33זה הצור הוא הסלע שבקדש והוא בארה של מרים והלך כל מ' שנה עמהם ולז"א לשון הנני כמו שאמר במן הנני ממטיר: 	Exodus 17:6
Toledot Yitzchak, Beshalach 37	@11והכית בצור @33על הצור לא נאמר אלא בצור מכאן שהמטה מסנפירינון: 	Exodus 17:6
Toledot Yitzchak, Beshalach 38	@11ויהי ידיו אמונה @33התפלל בזכות האבות אמונה זה אברהם שנא' והאמין בה'. עד בא זה יצחק שנא' ויצחק בא מבוא. השמש זה יעקב שנא' ויזרח לו השמש ועוד דרשו ז"ל עד בא השמש כל המלכיות אין עושים מלחמה אלא עד ו' שעות מן היו' אבל מלכות הרשעה שחרית וערבית. ועוד דרשו עד בא השמש היו מחשבים השעות באסטרולוגיאה לנצח ומשה העמיד חמה ולבנה וערבב שעותיהם שנאמר כאשר ירים משה ידו וכתיב רום ידיהו נשא וכתיב בתריה שמש ירח עמד זבולה: 	Exodus 17:12
Toledot Yitzchak, Beshalach 39	@11ויחלש יהושע @33לא אמר ויהרוג לומר שאין השם מבטל המערכה והטבע לגמרי לפי שהם פעולותיו אבל מתחכם על המערכה להציל למי שרוצה וכן דרשו צא מאצטגנינות שלך אברם אינו מוליד אברהם מוליד ולמה לא עשה שיוליד אברם. ואמר את לרבות שרו של עמלק: 	Exodus 17:13
Toledot Yitzchak, Beshalach 40	@11כי מחה @33בשמים אמחה בארץ מחה בעולם הזה אמחה בעולם הבא: 	NULL
Toledot Yitzchak, Yitro 1	@11אשר שם האחד גרשום כי אמר גר הייתי וגו' @33יש בזה ספקות: 	Exodus 18:3
Toledot Yitzchak, Yitro 2	@11ויספר משה לחותנו וגו'. @33יש ספק מהו החידוש שספר משה לחותנו שכל מה שספר לו ידע קודם שנסע מארצו ולכן בא אל המדבר שנאמר וישמע יתרו ועוד ויחד יתרו וגו' ולמה לא שמח בארצו ועוד ויאמר יתרו ברוך ה' אשר הציל וגומר למה לא בירך את השם בארצו כששמע שם את כל אשר עשה אלהים למשה וגו': 	Exodus 18:8
Toledot Yitzchak, Yitro 3	@11עתה ידעתי כי גדול ה' מכל האלהים וגו' @33יש בזה ספקות: 	NULL
Toledot Yitzchak, Yitro 4	@11מן הבקר עד הערב @33כתב ר"א דע כי בקר האמתי הוא בצאת השמש גם יקרא בקר בעלות עמוד השחר שיחל להראות אור בעבים וזהו על דרך קצרה והערב האמיתי הוא בשקוע השמש גם יקרא על דרך מקרה עת עריבת האור על כן מערב עד ערב תשבתו שבתכם הוא מערב האמת עד ערב האמת רק חכמינו ז"ל הוסיפו מחול על הקדש ואמרו כי יציאת שבת תהיה בצאת הכוכבים והכנסת השבת כדין תורה משתשקע החמה וכל חכמי המזלות מודים כי היום מעת צאת השמש עד בואו ע"כ: 	NULL
Toledot Yitzchak, Yitro 5	@11ויעמוד העם על משה @33פרש"י יושב כמלך וכולם עומדים והוקשה הדבר ליתרו על שמזלזל בכבוד ישראל והוכיחו על כך שנאמר מדוע אתה יושב לבדך. יש להקשות הרי הדין כך שנאמר ועמדו שני האנשים אשר להם הריב וגו' שכלל בזה בעלי דינים ועדים והטעם שהיושב יש לו ישוב לחשוב מחשבה רעה לטעון שקר או להעיד שקר ולכן יהיו מעומד שהעומד על רגליו כאלו הוא נבהל ואין לו פנאי לחשוב ויאמרו הבעלי דינים והעדים אמת אבל הדיין לחקור האמת ולדעת הדין ולא לעוותו צריך ישוב לחשוב מחשבות ואם כן מה זה שאמר רש"י יושב כמלך וכולם עומדים והוקשה הדבר ליתרו וגם ר"א הקשה כן על רש"י. והתשובה נ"ל בשנקשה עוד יתרו אמר למשה מה הדבר אשר אתה עושה מדוע אתה יושב לבדך וכל העם נצב עליך מן בקר עד ערב שאמר לו שהוא לבדו איך יוכל לסבול טורח גדול מבקר עד ערב אלא יהיה שמה שלשה או ד' שעות וא"כ מה השיב לו באמרו כי יבוא אלי העם לדרוש אלהים כי יהיה להם דבר בא אלי ושפטתי בין איש ובין רעהו וגו' והר"מ השיב שהיה מוכרח לשבת כל היום עם ישראל לפי שאין להם עמו דבר אחד לבד אלא שלשה. הא' כי יבא אלי העם לדרוש אלהים להתפלל על חולים ולהודיעם אבדתם. השנית ושפטתי בין איש ובין רעהו שהוא דיני ממונות. השלישית שאני מלמדם תורה והודעתי את חוקי האלהים והשיב יתרו בשנים אני מודה שאתה לבדך תעשה אותם האחד התפלה היה עתה לעם מול האלהים להתפלל בעדם והבאת אתה את הדברים שיבקשו אל האלהים וגם השנית בלמוד התורה והזהרת אתהם את החוקים ואת התורות וגו' אבל במשפט ואתה תחזה מכל העם אנשי חיל. ועל זאת ההקדמה נראה לי שנשיב לקושיא שיש על רש"י שאמר יתרו לענין הדין ניחא שאתה תשב והעם נצבים אבל לענין התפלה ולמוד התורה יהיו גם כן יושבים. ועוד נראה שגם לענין המשפט אין טוענין כל הבעלי דינין בבת אחת אלא שני בעלי דינים ואלו יהיו עומדים אבל הבעלי דינים שאין טוענים בשעה ההיא למה יעמדו ישבו וכן העדים שאינם מעידים בדין ההוא ולזה אמר לו מדוע אתה יושב לבדך ראוי שהבעלי דינים שאינם טוענים לפניך לא יהיו נצבים וזהו וכל העם נצב עליך: 	NULL
Toledot Yitzchak, Yitro 6	@11יראי אלהים @33גדולה מעלת המדות שלא אמרו חכמים אע"פ שצריך ולא נשתבחו הגדולים בחכמה אלא במדות נח איש צדיק אברהם והיה תמים אשר יצוה את בניו לעשות צדקה ומשפט והאיש משה ענו ואמרו רז"ל שכל טוב לכל עושיהם ללומדיהם לא נאמר. ויש להקשות וכי משה לא ידע עצת יתרו שבא ללמדה לו והתשובה יש דברים שאין ראוי שיאמרו אותם הבעלי דינים אלא השליש אם יאמר משה כן היה נראה שרצה להשליך המשא על אחרים וגם שהיה דרך גאוה שהדברים הקלים ישפוטו הם והדבר הקשה יביאון אל משה וכן אם יאמרו ישראל כן נראה שרצונם שלא יהיה משה דיין עליהם להסיר הכבוד ממנו ושכל אחד רוצה דיין משבטו שיטה הדין בעדו לכן יאמר אותו איש נכרי שאין בו אלו החשדות. ויש אומרים שלפי שמשה היה עיונו במעשה מרכבה לא ידע בענייני העולם ואינו נכון. ונ"ל עוד שהקב"ה רצה לתת כבוד ליתרו לכבוד משה בשביל שבא להתגייר ובעבור שהביא אשת משה ובניו לכן רצה שיהיה פרשה אחת כתובה בתורה עליו: 	Exodus 18:21
Toledot Yitzchak, Yitro 7	@11כה תאמר לבית יעקב @33אמרו רז"ל אלו הנשים ותגד לבני ישראל אלו האנשים. ויש להקשות למה הקדים הנשים שראוי להקדים האנשים בכל דבר קדושה וכבוד והתשובה לפי שבבריאת אדם לא עשה הקב"ה חשבון מחוה במצות ומעץ הדעת טוב ורע לא תאכל ולכן החטיאה לאדם ונגזר מיתה על כל החיים לזה אמר הקב"ה עשה מן הנשים חשבון גדול שלא יחטיאו לבעליהן ועוד שבסנהדרין הקטן מדבר בתחלה שאם ידבר הגדול מי ידבר אחריו ולכן רצה הקב"ה שידברו הנשים בראשונה שאם ידברו בעליהן בראשונה תהיינה שותקות והיו מוכרחות בקבלת התורה ופרש"י לבית יעקב אלו הנשים תאמר בלשון רכה ותגד לבני ישראל עונשים לזכרים דברים קשים כגידים והטעם לפי שתגיד הוא ביו"ד ולא נמצא לשון הגדה אלא חסר והגדת לבנך והגד לעמי. ויש להקשות הנה דבור אחד כללי דיבר לאנשים ולנשים שאמר לכולם אתם ראיתם וגו'. והתשובה שלנשים אמר אתם ראיתם אשר עשיתי למצרים ואשא אתכם על כנפי נשרים וגו'. וכל זה לשון רכה עד כי לי כל הארץ ואח"כ חזר פניו לזכרים ואמר להם ואתם תהיו לי ממלכת כהנים פירוש ככהנים משרתים לפני ה' כל היום וגוי קדוש פרושים מעריות ומכל עבירות וזהו טעם ואתם ועוד אלה הדברים אשר תדבר אל בני ישראל הוא מיותר שהרי התחיל כה תאמר לבית יעקב וגו'. אלא הכוונה אלה הדברים האחרונים שהם ואתם תהיו לי ממלכת כהנים וגוי קדוש תדבר אל בני ישראל: 	Exodus 19:3
Toledot Yitzchak, Yitro 8	@11וקדשתם @33היא טבילה ובמכילתא אין כבוס בגדים שלא יהא צריך טבילה: 	Exodus 19:10
Toledot Yitzchak, Yitro 9	@11והיו נכונים @33כתב ר"א אולי לא יישן אדם מהם בלילה שישמעו קול השם בבקר ככהן גדול בליל כיפורים ע"כ: 	Exodus 19:11
Toledot Yitzchak, Yitro 10	@11וגם בך יאמינו לעולם @33יש להקשות כבר האמינו במשה שנאמר ויאמן העם ועוד ויאמינו בה' ובמשה. והתשובה בשנקדים שיש לכל אדם שתי כוחות במוח אחד הכח השכלי שני כח המדמה והכח המדמה כוזב והוא המרכיב הדברים ראה זהב וראה הר הרכיב הר זהב והקב"ה נותן הנבואה בכח שכלי לבד ואומר לו האמת והמדמה מעתיק הדברים שמראהו השם יתברך לענינים אחרים ואלו הם המשלים שרואים הנביאים שהם מכח המדמה וזהו שאמר ודברתי על הנביאים לא אמר אל הנביאים אלא על פירוש על הכח השכלי שהוא בראש והוא עליון על המדמה ואנכי חזון אמיתי הרביתי ריבוי אמת אמרתי להם כלומר הכל אמת אבל ביד הנביאים נהפך לדמיון וזה הוא שאמר אדמה ולכן תקנו אשר בחר בנביאים טובים ורצה בדבריהם הנאמרים באמת וכי נאמרים דברים לנביאים שאינם אמת אלא אלו המשלים שאינם אמת שהם מכח המדמה אבל הנמשל הוא האמתי ובזה הותרה הקושיא שהקשיתי בסדר ויהי מקץ מדוע פרעה האמין לפתרונו של יוסף ולא לפתרון החרטומים והטעם שהחולם חלום נבואיי האמת עצמו רואה ופרעה שבעה שנים שובע ושבעה שנים רעב ממש ראה אלא שהמדמה העתיקו לשבעה פרות ושבעה שבלים שהם דומים לשובע ורעב. ודע שיש חלוקות בענין הדמיון בנביא יש נביא שכח שכלי שלו גובר על הכח המדמה שלו ויש נביא שכח המדמה שלו גובר על הכח השכלי ואם גובר המדמה רואה דמיונות כוזבים כמו בזכריה ראיתי והנה מנורת זהב כולה וגו' וכן ראיתי הלילה והנה איש רוכב על סוס אדום והוא עומד בין ההדסים אשר במצולה אחריו סוסים אדומים שרוקים ולבנים וכן ואשא עיני וארא והנה שתים נשים יוצאות ורוח בכנפיהם ולהנה כנפים ככנפי החסידה וכן רבים ואם שכלו גובר על המדמה רואה דמיונות אבל הם אמתיים כיחזקאל שראה מעשה מרכבה ושלשה עולמות מלאכים גלגלים ויסודות וזה הוא וארא שלשה פעמים אבל משה לא ראה שום דמיון לא כוזב ולא אמיתי וזה הוא שאמר ומראה ולא בחידות שהחידה הוא משל שנאמר חוד חידה ומשול משל ובזה הותרה הקושיא שכשאמר הפסוק ויאמן העם הוא שהאמינו שמשה נביא שדמיונו גובר על שכלו ושהוא נביא אמת ולפי האמת מראה הסנה כן היתה שהסנה אינו בוער באש גופני ואיני אוכל אלא היה דמיון כוזב והנמשל אמת ואחר כך על הים ראו ישראל דמיונות אמתיים כיחזקאל כאמרם ז"ל ראתה שפחה על הים מה שלא ראה יחזקאל וישראל חשבו אז שראה משה דמיונות אמתיים כהם ושנבואתו היתה כנבואת יחזקאל וזה הוא שאמר ויאמינו בה' ובמשה עבדו ותרגם אונקלוס ובנבואת משה עבדיה פירוש נבואה כעבד אהוב שמראה לו אדון שלו כל בית נכאתו והוא המלאכים והגלגלים וזה העולם כולו והכל דמיונים אמיתיי' אבל במעמד הר סיני אמר הקב"ה אנכי בא אליך בעב הענן בעבור ישמע העם בדברי עמך ויראו שאני בעצמי מדבר עמך בלא תמונה כלל שאף ישראל לא ראו תמונה ולא משל לזאת הסבה שלא יחשבו שמשה נבואתו בדמיונות אמתיות שאם יחשבו כן לא יאמינו במשה לעולם שאם יבא אח"כ נביא כיחזקאל ויאמר אני נביא כמשה ואני יכול לסתור נבואתו לא יאמינו במשה לעולם אבל כשראו נבואת משה פנים בפנים בלא תמונה אלא אמיתות הדברים יאמרו משה גדול מכל הנביאים וזה נראה הפך ממה שאמרו רבותינו ז"ל גם בך גם בנביאים העתידים ולפי פירושי גם מרבה ריבוי אמונה שהוא אמונה על אמונה שאתה נביא גדול מכולן וא"כ ירצה בך ולא בנביאים העתידים אבל אומר שגם אני מסכים עם חכמינו ז"ל שיאמינו בנביאים העתידים כמו תלמידים של משה ולא יאמינו בנביא שיאמר שאינו תלמיד של משה והוא הרוצה לסתור נבואת משה ואמת מה שאמרו חכמינו ז"ל גם בנביאים העתידים פירוש האמתיים שהאמתיים אינם סותרים דברי משה ולא יאמינו במי שיבוא לסתור דבריו כמו שאמרתי זהו דעתי בתשובת זאת הקושיא והוא ענין חשוב מאד לא ראיתי דבר שיתיישב דעתי בו אלא זה: 	NULL
Toledot Yitzchak, Yitro 11	@11ויהי קולות @33הם קולות המלאכים שמקלסים לה' בכל בקר שנאמר ברן יחד כוכבי בקר ויריעו כל בני אלים והברקים גם כן מלאכים שנאמר משרתיו אש לוהט וענן כבד לשלא יבהלו ישראל בראייתם ופשוטו שהיה יום מעונן ברעמים וברקים וגשמים שנאמר ארץ רעשה גם שמים נטפו: 	NULL
Toledot Yitzchak, Yitro 12	@11ויחרד כל ההר @33שנזדעזע ההר כמו ברעש הנקרא בלשון ערבי זלזנא שנאמר ארץ רעשה גם שמים נטפו מפני אלהים זה סיני פירוש בער באש כמו למיזא לאתונא וזהו שאמר ההרים רקדו כאלים ואינו משל כמו שאינו משל הים ראה וינוס: 	NULL
Toledot Yitzchak, Yitro 13	@11ויתיצבו בתחתית ההר @33ארז"ל שכפה עליהם ההר כגיגית וכו' הכוונה על תורה שבעל פה אבל תורה שבכתב אמרו ברצון כל אשר דבר ה' נעשה: 	Exodus 19:17
Toledot Yitzchak, Yitro 14	@11ויהי קול השופר @33מנהג שקול שופר בתחלה חזק יותר וזה להפך שלא יצא לבם מהפחד ודרשו רבותינו ז"ל איל שנברא בין השמשות לא יצא ממנו דבר לבטלה הבשר יסוד שעל מזבח הפנימי גידין לכנור דוד העור לאזור אליהו קרן שמאל למתן תורה קרן ימין שהוא גדול משל שמאל לתקוע לעתיד שנאמר ביום ההוא יתקע בשופר גדול וגו' וא"ת אילו של יצחק היה עולה וכלו כליל אף הקרנים התשובה שגבל השם עפרו והחזירו למה שהיה: 	Exodus 19:19
Toledot Yitzchak, Yitro 15	@11אנכי ה' אלהיך אשר הוצאתיך מארץ מצרים @33יש להקשות שיותר ראוי שיאמר אנכי ה' אלהיך אשר בראתי העולם שזה יותר נס שכשברא העולם בראו מאין אבל אחר כך כל מה שעשה היה יש מיש דם ממים צפרדע ממים כנים מעפר וכן כולם ויותר טוב היה לשנקבל מלכותו עלינו שיאמר אנכי ה' אלהיך אשר בראתי שמים וארץ והשמש שהוא מאה ושבעים פעמים יותר מהארץ ומכאן עד השמים מהלך ת"ק שנה וכן בכל עובי כל גלגל. תשובה לא אמר כן בעבור שלא ראו בעיניהם בריאת העולם ואע"פ שהאמינוהו. וראו יציאת מצרים. ועוד שבכלל אשר הוצאתיך חידוש העולם שאי אפשר לעשות הנסים אלא אם חידש העולם. ויש להקשות למה דיבר בלשון יחיד שהיה ראוי לדבר בלשון רבים אחר שהקב"ה דיבר עם כל ישראל וכן אמר והייתם קדושים לאלהיכם אני ה' אלהיכם אשר הוצאתי אתכם מארץ מצרים תשובת זו עם קושיא אחרת למה נמחלו שתי עונות לדוד אוריה הרג בחרב בני עמון ולקח אשתו והם גלוי עריות ושפיכות דמים שהם עבירות חמורות ולשאול עון אחד והוא קל לא נמחל שאמר עתה לך והכית את עמלק. התשובה ששאול חטא בחטא שהקב"ה צוה לו בעצמו בפרט לך והכית את עמלק ודוד לא חטא במצוה שצוה לו בפרט אלא לכל ישראל צוה לא תרצח לא תנאף ולכן צוה עשרת דברות בלשון יחיד לומר אם חטאת בהם כאלו חטאת במצוה שצויתי לכל אחד ואחד בפרט: 	Exodus 20:2
Toledot Yitzchak, Yitro 16	@11אשר בשמים ממעל @33לרבות חמה ולבנה כוכבים ומזלות ממעל לרבות מלאכי השרת ויש להקשות אחר שאמר לא יהיה לך אלהים אחרים על פני והם המלאכים כמו שכתב הרמב"ן מה צורך לחזור ולומר ממעל לרבות מלאכי השרת ונראה שבתחלה הזהיר על עבודתם ואחר כך הזהיר על עשייתם ונראה לי שיש מלאכים בשני פנים אחד מניעי הגלגלים שנית משוררים ומה שאמר בתחלה לא יהיה לך אלהים אחרים הם המלאכים המשוררים כאז"ל שלשה כתות של מלאכי השרת אחת אומרת קדוש וכו' ומה שאמרו ז"ל ממעל לרבות מלאכי השרת הם מניעי הגלגלים ולזה אמר אשר בשמים הם חמה ולבנה ממעל מלאכי השרת שהם על השמים: 	Exodus 20:4
Toledot Yitzchak, Yitro 17	@11פוקד עון אבות וגו' @33והא כתיב לא יומתו אבות על בנים ובנים לא יומתו על אבות איש בחטאו יומתו וכן ביחזקאל כתיב בן לא ישא בעון האב ואב לא ישא בעון הבן צדקת הצדיק עליו תהיה ורשעת הרשע עליו תהיה ואמרו רז"ל בשאוחזין מעשי אבותיהם בידיהם וזה הוא שאמר לשונאי כשיהיו הבנים שונאי הקב"ה. ולי נראה שלא אמר בן ישא בעון אביו אלא פוקד והכוונה שאם בן טובים חטא חטא שחייב עליו מיתה ומי שאינו בן טובים חטא אותו החטא עצמו דנים אומות העולם לשחוט לבן טובים ותולים בעץ למי שאינו בן טובים ולמה זה אלא בעבור שאביו של זה נכבד ואביו של זה נבזה ולזה ממיתים אותו מיתה מנוולת ואכזריות וזה הוא פוקד עון אבות זוכר הקב"ה עון האבות אם האב רשע כשהבנים שונאים ומעניש להם החטא שעשו במיתה מנוולת ואם האב צדיק אע"פ שהבן רשע לא ימות מיתה מנוולת: 	Exodus 20:5
Toledot Yitzchak, Yitro 18	@11ועושה חסד לאלפים @33משפט הפסוק נראה שכמו שאמר פוקד עון אבות על בנים שעון אבות יפרעו הבנים כשהבנים שונאי כן אמר שהחסד והזכות שעשה האב יפרע לבנים כשהבנים אוהבי וזהו שאמר ועושה חסד לאלפים לאוהבי כשהבנים אוהבי וא"כ חסר בכתוב זכות אבות וכמו שאמר עון אבות ורשע הבנים שאמר עון אבות ואמר לשונאי כן היה ראוי שיאמר זכות אבות וצדקת הבנים ולא אמר אלא צדקת הבנים שאמר לאוהבי ולא אמר אב אלא עושה חסד והיה ראוי שיאמר ועושה חסד אבות לאלפים לאוהבי ועוד שאפילו הבנים לא הזכיר אלא אמר לאלפים ובעון הזכיר הבנים בפירוש לכן נראה לי שלפי שעבודה זרה חמורה מאד אמר שאפילו יהיו הבנים אוהבי יענשו בעון האב אלא שיהיה הפרש גדול בין עונש הבנים הצדיקים לעונש הבנים הרשעים שבבנים רשעים יחלק עון האב בארבעה דורות ויפול חלק גדול מהעונש לכל אחד מהם אבל אם הבנים צדיקים יחלק עון האב לאלפים דורות באופן שלא יפול לכל דור אלא מעט מזער וכאלו בטל במיעוטו שידוע שכשיחלק דבר אחד לאנשים רבים יפול לכל אחד מהם חלק יותר קטן ממה שיפול כשיחלק לאנשים מועטים ובזה הפירוש אין חסר בפסוק לא אבות ולא זכותם שאין כל הפסוק מדבר אלא בעון אבות וגם לאלפים חוזר על בנים שהזכיר ולפי שזה נראה קשה אומר שזה בע"ז בלבד לפי שיבדלו כל העולם ממנה וכן כתב הרמב"ן שכתב ויתכן שתהיה המדה החמורה הזאת בע"ז בלבד כי בה יזהיר אבל בשאר העונות איש בעונו בלבד ימות: 	Exodus 20:6
Toledot Yitzchak, Yitro 19	@11לא תשא את שם ה' אלהיך לשוא @33היה ראוי שיאמר לא תשבע בשמי לשקר ומהו לא תשא וי"א שהיא שבועה ואסר עוד שלא ישא על שפתיו השם לחנם כלשון לא תשא שמע שוא ובל אשא את שמותם על שפתי כי הדיבור יקרא כן בעבור שישא בו קול שגם זה אסור ונקרא מוציא שם שמים לבטלה ואמרו מנין שלא יאמר אדם לה' עולה לה' חטאת אלא עולה לה' חטאת לה' ת"ל קרבן לה' והלא דברי' ק"ו ומה אם מי שהוא עתיד להקדיש אמרה תורה לא יחול שמי אלא על הקרבן ק"ו וכו' ע"כ. ונראה לי עוד שלפי שאמר פוקד עון ונראה מזה שהקב"ה משגיח ולפי שהמינים אומרים שאחר שהקב"ה רם ונשא אינו משגיח בפרטים לזה אמר לא תשא את שם ה' אלהיך לשוא פירוש לא תרומם את שם ה' לשוא כמו נשוא לשוא עריך וז"ש את אשר ישא את שמו לשוא: 	NULL
Toledot Yitzchak, Yitro 20	@11כי ששת ימים עשה ה' את השמים ואת הארץ @33לא אמר בששת ימים עשה ה' לפי שהפילוסוף אומר שכל דבר שנעשה בזמן נעשה ואם העולם נברא בזמן נברא וא"כ הזמן קודם לבריאת העולם והעולם קדמון לזה אמר הששת ימים עצמם עשה ה' עם השמים ועם הארץ: 	NULL
Toledot Yitzchak, Yitro 21	@11כבד את אביך ואת אמך למען יאריכון ימיך @33כל משפטי התורה מדה כנגד מדה וא"כ היה ראוי שיאמר כבד את אביך ואת אמך למען יכבדוך. והתשובה שהמאריך ימים מכבדים לו שנאמר מפני שיבה תקום וגו' לזה אמר כבד את אביך למען יאריכון ימיך ותהיה זקן ויכבדוך: 	NULL
Toledot Yitzchak, Mishpatim 1	@11אם בגפו יבא וגו' @33באלו הפסוקים יש ספקות: 	NULL
Toledot Yitzchak, Mishpatim 2	@11ורפא ירפא @33נתן רשות לרופא לרפא מכת חרב אבל החלאים השם יתעלה ירפאם שנאמר בחליו לא דרש את ה' כי ברופאים ומה שלא אמר שבתו ורפואתו יתן לומר שאם תבע המוכה הרפואה לא יתן אלא לרופא שלא יקראוהו שור נגח: 	Exodus 21:19
Toledot Yitzchak, Mishpatim 3	@11כי ינצו אנשים @33במדרש זה מיכאל וסמאל ונגפו אשה הרה זו כנסת ישראל ויצאו ילדיה בגלות ענוש יענש סמאל כאשר ישית עליו הקב"ה: 	NULL
Toledot Yitzchak, Mishpatim 4	@11כי יגנוב איש שור @33בעבירה המצויה יותר צריך להגדיל העונש ולכן חייב לגנב כפל ולגונב הבהמה כפל הכפל לפי שהן בשדה ומצוי לגנוב אותה ובבהמה גסה מצויה הגניבה יותר לפי שאי אפשר לרועה להעבירה כמו בדקה ולזה הוסיף אחד חמשה בקר וגו' ולרבותינו ז"ל לפי שהגנב הרכיב השה על כתפו ונתבזה ישלם ארבעה והשור שהלך ברגליו ולא נתבזה בו ישלם חמשה שגדול כבוד הבריות ועוד שהשור בטלו ממלאכתו וישלם חמשה אבל שה שלא בטלו ממלאכה שאין לשה מלאכה ישלם ד': 	NULL
Toledot Yitzchak, Mishpatim 5	@11את עמי את העני @33קרא לעני עמי לפי שהחסידים לא יבקשו עושר והעד אליהו ושמואל ואלישע שלא רצה מנחת נעמן: 	NULL
Toledot Yitzchak, Mishpatim 6	@11לא תשא שמע שוא @33לא תקבל שבועה ממי שידעת שיעבור. ולא תשמע לבעל דין אחד עד שיבוא חבירו: 	Exodus 23:1
Toledot Yitzchak, Mishpatim 7	@11הנה אנכי שולח מלאך @33בזה יש שלשה ספקות אחת הנה ע"ז היא היותר חמורה שבכל המצות ומי שמשתחוה למלאך עובד ע"ז וא"כ איך צוה ושמע בקולו ועוד איך אמר אל תמר בו שהרי אמר לא יהיה לך אלהי' אחרים והם מלאכים שנקרא אלהים שנאמר הוא אלהי האלהים וז"ש אשר בשמים ממעל ואז"ל ממעל לרבות מלאכי השרת ואמרו כן לפי שמיותר ממעל שידוע הוא שהשמים הם ממעל וא"כ איך אמר ושמע בקולו אל תמר בו. שנית איך אמר לא ישא לפשעכם ופרש"י שליח הוא ואין בידו לסלוח. ויש להקשות אף שאין בידו לסלוח הקב"ה יסלח. שלישית שבפרשת כי תשא אמר הפך ממ"ש כאן שבכאן אמר כי לא ישא לפשעכם ונראה מכאן שהמלאך לא יסלח אבל הקב"ה יסלח א"כ הש"י מלא רחמים והמלאך לא ובהפך זה אמר שם ושלחתי לפניך מלאך וגרשתי את הכנעני וגו' אל ארץ זבת חלב ודבש כי לא אעלה בקרבך כי עם קשה עורף אתה פן אכלך בדרך נראה שהקב"ה לא ירחם ולא יסלח והמלאך יסלח. תשובה לאלו הג' שהקב"ה אינו צריך הכנה לפעול מה שירצה רצוני שאפילו לא יהיה האדם מוכן לנבואה הקב"ה ידבר לו וכן בכל דבר שאם ישראל יעלו למלחמה בלא חרב וכידון ינצחו וכיוצא בזה אבל המלאך צריך הכנה ונ"ל שהטעם בזה לפי שכמו שהקב"ה ברא העולם בלא הכנה שהרי בראו אחר האפס המוחלט כן יעשה כל זמן שיחפוץ לעשות פעולות בזולת הכנה במתפעל אבל המלאך אינו כן ועוד שכשהפעולה הוא ע"י אמצעי אותה הפעולה קבל המתפעל מצד יחס שיש בין פועל למתפעל והיחס הוא ההכנה שיש במתפעל וכשנתבטלה ההכנה נתבטלה הפעולה אבל הקב"ה אין יחס בינו לבינינו ואין יש הכנה שתספיק למתפעל לקבל הפעולה ואם פועל הש"י בנו הוא על דרך נס ולזה אנו אומרים עשה למענך אם לא למענינו אבל המלאך אינו כן הרי הקדמה אחת. הקדמה שנית שידוע שיותר עונש חייב מי שחוטא כשהמלך במדינה מכשאינו במדינה ואינו חייב כל כך עונש מי שחוטא במדינה ששוטר המלך בתוכה הנה יש יותר עונש כשהמלך בתוכה ויותר רחמי' כשהשוטר בה. ומצד אחר הוא יותר טוב כשהמלך בתוכה שאם יחטאו בענין המלחמה ובסדורה המלך יצילם שיש לו המון רב להציל והשוטר לא וכן פן אכלך ולא ישא לפשעכם מתנגדים אבל על כוונות שונות פן אכלך הוא על צד העונש ולא ישא לפשעכם הוא על צד הפסד סידור המגיע ממלאך פירוש שבהיות ישראל נהוגים מהש"י אם ימרו דברו יש חומרא שראויים לעונש כליון ויש קולא שאם יסלח השם יתברך יהיה הנהגתו מסודרת כבתחלה שהשפעים הבאים מהש"י בלי אמצעי אין צריך הכנה והש"י שלח מלאך לשלא ישיגם כליון על צד העונש אבל הודיעם שצריכים לקבל הנהגת המלאך וזה הוא שאמר שמע בקולו ואין זה בענין מצות שאינו אלוה אלא אם במשל יצוה שילחמו באמורי בתחלה לא ילחמו בחתי שיגיעם מזה עונש א"א סליחה ותיקון וימותו במלחמה שהפעולות המסודרות מהש"י ע"י אמצעי מוגבלים א"א שישתנו ולכן אף אם בטוחים מכליון שעל צד העונש יגיעם רע מצד הפסד ההנהגה. הנה הותרו שלשה קושיות על דרך הר"ן עם מה שחדשתי בו אם הקושיא הראשונה איך אמר ושמע בקולו אל תמר בו אינו בענין מצות ושיעבדוהו לאלוה חס ושלום אלא בענין סידור המלחמות כמו שר המלך שהולך למלחמה שמצוה המלך לכל האנשים שהולכים תחת רשותו למלחמה שיעשו כל מה שיצוה השר ההוא בענין סדור המלחמה. וגם הקושיא השנית איך אמר לא ישא לפשעכם אם לא יסלח הוא הקב"ה יסלח א"א שהפעולות המסודרות מהשם ע"י אמצעי מוגבלים א"א שישתנו אבל השפעים הבאים מהשם יתברך בלי אמצעי אין צריכים הכנה. וגם הקושיא השלישית שנראה מה שאמר בפרשה הזאת הפכי למה שאמר בפרשת כי תשא אינו כן שמה שאמר בפרשה הזאת לא ישא לפשעכם א"כ נראה שהקב"ה יסלח אם היה הולך עמהם ולא המלאך הוא בענין סדור המלחמה שאם יטעו בה הקב"ה יתקן ולא ינוצחו והמלאך אין לו יכולת לזה ומה שאמר בפרשת כי תשא כי לא אעלה בקרבך פן אכלך שמורה שהקב"ה יכלה אותם ולא המלאך הוא בענין העבירות שיותר ראוי העונש מי שעושה עבירות כשהמלך במדינה מכשעומד בה השופט. ויש עוד ספק רביעי למה אמר הנה אנכי שולח מלאך שעדיין לא חטאו ישראל לשיאמר שישלח מלאך בשלמא אחר מעשה העגל ניחא. ועוד ספק חמישי למה לא נתרעם משה עתה ונתרעם אחר מעשה העגל כשאמר לו הקב"ה כי לא אעלה בקרבך ושלחתי לפניך מלאך שאמר ראה אתה אומר אלי וגו' וישמע העם את הדבר הרע הזה וכי עד עתה לא היה דבר רע. תשובה להר"ן שלא אמר בכאן כי לא אעלה בקרבך שאף שאמר כאן אנכי שולח מלאך לא יחוייב שיעלה מעליהם שהרי ועברתי בארץ מצרים אני ולא מלאך ואעפ"כ היו משחיתים כמו שאז"ל ואתם לא תצאו משניתנה רשות וכו' ובעגל אמר לא אעלה בקרבך ולכן אמר וישמע העם את הדבר הרע הזה פירוש שאמר לא אעלה בקרבך ולזה נתרעם משה זהו דעת הר"ן. אבל נוכל לומר תשובה אחרת שלפי שהמדבר אינו מוכן לדבקות אלא ארץ הנבחרת אמר הקב"ה שרוצה לשלוח מלאך להביאך אל המקום אשר הכינותי שזה יספיק ובראות מרע"ה שזה דבר ראוי וחשב מכאן עד עשרה ימים נכנס בארץ שתק ולא רצה להתפלל שיעשה הקב"ה נס ללכת עמהם אלא מלאך אבל אחר שחטאו בעגל ראה משה שהדור ההוא א"א ליכנס בארץ שמי שחטא חטא כזה הם יחטאו יותר ושלא יכנסו לעד לעולם בארץ ישראל או לזמן רב לכן אמר כיון שנתאחר במדבר איני רוצה מלאך אלא הש"י והנה הותרו אלו השני ספקות. ונ"ל עוד תשובה אחרת לספק שכתבתי למה לא נתרעם משה וישראל עתה ונתרעמו אחר מעשה העגל והוא בשנקשה בפרשת כי תשא איך אמר עלה מזה אתה והעם אשר העלית מארץ מצרים היה ראוי שיאמר לך עלה מזה אתה וישראל ועוד למה אמר אל הארץ אשר נשבעתי וכולי די שיאמר אל הארץ אשר ידעת או אל ארץ הכנעני מה צורך לומר אשר נשבעתי שכבר ידע שנשבע ועוד למה אמר אל ארץ זבת חלב ודבש והלא אין הקב"ה עתה בפנים מאירות עמהם לשיאמר אל ארץ זבת חלב ודבש ועוד כבר ידענו שהיא ארץ זבת חלב ודבש. תשובה נ"ל שלפי שהקב"ה כעוס עם ישראל לזה אמר לך עלה מזה אתה והעם שאינם ישראל אלא עם לשון גנאי ואתה העלית אותם וכאלו אני לא העליתים ועוד שאמרו עשה לנו אלהים כי זה משה עשו ממשה אלוה לזה אמר הרי אתה אלוה לדעתם ואתה העלית אותם ולא אני ואמר עוד אשר נשבעתי לומר אם לא בעבור השבועה לא הייתי מעלה אותם אלא שימותו במדבר ועוד אומר שאף אם העליתי אותם הייתי מעלה אותם לארץ רעה לא לארץ טובה אלא רעה כהם שהם רשעים אבל מה אעשה שעל כרחי אני צריך להעלותם אל ארץ זבת חלב מאחר שנשבעתי לאבותם כי לא אעלה בקרבך כי עם קשה עורף אתה ואני מפחד ומתיירא שיעשו לי שאעבור השבועה פן אכלך בדרך ולזה יותר טוב שלא אעלה בקרבם ולז"א וישמע העם את הדבר הרע הזה ובזה הותר הספק החמישי שלפי שאמר כל כך רעות מהם לזה נתרעמו ישראל וגם משה. ועוד נ"ל לתרץ והוא שכאן אמר שהמלאך שישלח הוא לשני דברים אחד לשמרך בדרך. שנית ולהביאך אל המקום אשר הכינותי ובפרשת כי תשא לא אמר אלא אחד ושלחתי לפניך מלאך וגרשתי וגו' לא לשמרך בדרך וזהו מצד כעס ולז"א וישמע העם את הדבר הרע הזה שלא אמר שישמרם בדרך וא"כ בדרך מסוכן ומדבר נחש שרף ועקרב ודאי יקרם כליון אף שהקב"ה לא יכלם שאין צריך אלא לעזבם למקרה ומיד ימותו זהו דעתי בכל זה הענין. ויש להקשות עוד איך אמר לא ישא לפשעכם כי שמי בקרבו אדרבה לפי ששמו בקרבו ראוי שיסלח שנא' כי עמך הסליחה וגם לפירוש שפירשנו למעלה קשה זאת ועוד מה זה שאמר ועשית כל אשר אדבר היה ראוי שיאמר כי אם שמוע תשמע בקולו ועשית כל אשר ידבר ועוד איך אמר והכחדתיו היה לו לומר ויכחידנו שבמלאך מדבר. והתשובה ההרשאות שני מינים המין הראשון שאדם נותן יכולת לאחר להיות כמוהו וכל מה שיעשה כאלו עשאו המרשה המין השני שאין נותן לו הרשאה אלא לדברים מסויימים ומיוחדים ואלו עשה יותר מהכתוב בהרשאה בטל. ובזאת הפרשה ההרשאה שנתן הקב"ה למלאך היה בכתב שכתב לו דברים מיוחדים שהוא לשמרך בדרך ולהביאך אל המקום אשר הכינותי ולכן אמר השמר מפניו כלומר לא תחשוב שמה שיצוך יצוך מעצמו כי בכתב הוא מביא הדברים שיש לו הרשאה ממני ולפיכך שמע בקולו ואל תמר בו כי במרדך בו כאלו אתה מורד בי ומה שמצוך אני מצוה אותו ואולי תחשוב שאע"פ שתמרוד בו ועם היות שהמרי הוא לי שיוכל לישא לפשעכם לא ישא לפי ששמי בקרבו כלומר כי מהדברים שיש לו הרשאה ממני יש לו כתב חתום משמי ואין בכתב שיוכל לישא לפשעכם וביאר עוד ואמר כי אם שמוע תשמע בקולו בזה תעשה כל אשר אדבר כי הוא לא יצוה דבר מעצמו ולכן ואיבתי את אויביך ואמר עוד כי ילך מלאכי לפניך כלומר בענין ההליכה הוא ילך אבל הוא לא יעשה דבר שאני הכחדתיו ובזה הותר הספק הראשון איך אמר אל תמר בו שנראה ע"ז ח"ו שאינו אלא מורשה ואם לא יעשו מה שיצוה עוברין ציווי הקב"ה שאינו אלא שליח. וגם כן הותר הספק החמישי שלפי שהיכולת שלזה המלאך הוא מדברים מיוחדים לא נתקשה למשה ולישראל אחר שהוא לא יעשה מה שירצה אבל בפרשת כי תשא היא ממין הרשאה גמורה כמלך שנותן שטר אמנה שכל מה שיעשה הוא כאלו הוא עשאו לכן נתקשה למשה ולישראל. ועוד שבפעם הזאת לא חטאו ובפעם האחרת חטאו וחשבו שהוא לרעתם: 	Exodus 23:20
Toledot Yitzchak, Terumah 1	@11ויקחו לי תרומה @33יש בזה ספקות: 	NULL
Toledot Yitzchak, Terumah 2	@11זהב וכסף ונחשת @33מה שהזכיר זהב בראש לומר שנמחל עון העגל שהיה של זהב וכן שור או כשב או עז לומר שבמה שחטאו נתרצו שנאמר ברעתם ישמחו מלך. ובמדרש זהב זו מלכות בבל דכתיב ביה אנת הוא רישא דדהבא. כסף מלכות מדי שנא' ועשרת אלפים ככר כסף. ונחשת יון שהוא פחות מכולם. עורות אלים מאדמים מלכות אדום שנאמר ויצא הראשון אדמוני. שמן למאור מלך המשיח שנאמר שם אצמיח קרן לדוד ערכתי נר למשיחי. בשמים לשמן המשחה שעתיד למשוח כהן גדול. אבני שוהם שנאמר ושמתי כדכוד שמשותיך. אבני מילואים שנאמר ושעריך לאבני אקדח. ועשו לי מקדש שיבנה במהרה בימינו ושכנתי בתוכם לעולם ושכנתי רמז למנין השנים שעמד בית ראשון ובית שני בית ראשון ת"י וזהו ושכן ת"י ובית שני ת"כ וזהו הוא ושכנתי ושני ת"כ: 	Exodus 25:3
Toledot Yitzchak, Terumah 3	@11מבית ומחוץ תצפנו @33מכאן לתלמיד חכם שיהיה תוכו כברו וכן אמר צדק לבשתי וילבשני ואמרו ז"ל למה נמשלו דברי תורה לזכוכית מה זכוכית זך ומראה כל מה שבתוכו כך תלמיד חכם יהיה תוכו כברו: 	Exodus 25:11
Toledot Yitzchak, Terumah 4	@11ועשית עליו זר זהב @33בשלחן ומזבח הזהב אמר ועשית לו ובארון אמר עליו לפי שהשלחן רמז לכתר מלכות והקטרת לכתר כהונה ואלו ירושה שאין מלכות אלא לזרע דוד והכהונה לזרע אהרן אבל בארון שהוא רמז לתורה ואינה ירושה לא אמר לו שאינה ירושה לו ובמדרש אמרו בארון עליו לומר שכתר תורה עליון על כולם: 	Exodus 25:11
Toledot Yitzchak, Terumah 5	@11ועשית שלחן @33טעם השלחן בלחם בבית השם לשתחול בו הברכה והיה נאכל לכהנים והיה מספיק מעט שכל כהן שהיה מגיעו כפול היה שבע וע"כ נקרא שלחן שה' שולח ברכתו בלחם שעליו ומשם משתלחת הברכ' בכל המזונות ובא שובע לכל העולם והברכה זו יש מיש לא מאין והעד אלישע אין לשפחתך כל בבית כי אם אסוך שמן ואליהו בכד הקמח ונ"ל שזהו סוד הפיאה וזה הוא שאמר אין שריד לאכלו על כן לא יחיל טובו. ובמדרש שטי"ם שלום טובה ישועה מחילה והשלחן מזבח כפרה לאדם והלחם שעל השלחן חשוב כקרבן אם מאכיל לעניים ואמרו רבותינו ז"ל והמזבח עץ ג' אמות וגו' וידבר אלי זה השלחן אשר לפני ה' פתח במזבח וסיים בשלחן אלא בזמן שבית המקדש קיים אדם מתכפר ע"י מזבח ועכשיו ע"י השלחן. ומנהג חסידים שבצרפת שעושים משלחנם ארון לקבורה לומר שהאדם לא ישא מאומה בידו ולא ילונו בעמלו אלא הצדקה שעשה והטובה שמטיב על שלחנו וזהו אמרם המאריך על שלחנו מאריכין לו ימיו ושנותיו: 	Exodus 25:23
Toledot Yitzchak, Terumah 6	@11וצפית אותו זהב טהור @33כאן רמז לג' ברכות המזון מן התורה זיי"ן ברכת הזן ה"א הארץ בי"ת בונה ירושלים: 	Exodus 25:24
Toledot Yitzchak, Terumah 7	@11ועשית מנורת זהב טהור @33תנחומא ז' נרות המנורה כנגד שבעה כוכבים פירוש ששבעה כוכבים הם נרות ברקיעים ופועלים בשפלים ומנהיגים העולם השפל ביום ובלילה וכן שבעת הנרות היו דולקות ביום ובלילה לפני ה' תמיד והנר האמצעי כנגד גלגל חמה שהוא אמצעי לשבעה כוכבי לכת על דרך שצ"ם חנכ"ל וכן היום הד' הוא אמצעי בשבעה הימים. ובמנורה יש שלשה דברים כפתור גביע פרח כפתור עגול כנגד עולם המלאכים שמתענגים מזיו השכינה בתענוג שאין לו סוף ולזה אמרו ז"ל עתיד הקב"ה לעשות מחול לצדיקים לעתיד לבוא וכבודו ביניהם שהמחול עגול ואין לו ראש וסוף לומר שתענוג הנפשות אין לו סוף הגביע יש לו בית קבול ומשקה ומרוה כנגד עולם הגלגלים שמקבלים כחות העליונים ומשפיעים בעולם השפל הפרח כנגד עולם השפל שבו כל גדולי הארץ פרחים וציצים: 	Exodus 25:31
Toledot Yitzchak, Tetzaveh 1	@11כתית למאור @33ולא למנחות הראשון למנורה והשני למנחו' בנוהג שבעולם מי שיש לו שמן רע דולקו בנר ומי שיש לו שמן טוב נותנו לתבשיל ואוכלו וכאן בהפך הראשון שהוא זך למאור והשני למנחות. כתית זה מקדש ראשון שעמד ת"י שנים ומקדש שני ת"כ. ורומז למקדש שלישי למאור כלשון קומי אורי ולפי ששניהם עתידים ליחרב לכן רמז שניהם במלת כתית אבל העתיד שיעמוד לעד ולא לזמן קצוב אמר בו להעלות נר תמיד: 	Exodus 27:20
Toledot Yitzchak, Tetzaveh 2	@11לכהנו לי @33היה לו לומר לכהן לי וג' ווין הנוספים לרמוז על י"ח כהנים גדולים ששמשו במקדש ראשון: 	NULL
Toledot Yitzchak, Tetzaveh 3	@11ואלה הבגדים אשר יעשו @33דרשו רז"ל בערכין כשם שהקרבנות מכפרים כך בגדי כהונה מכפרים ולזה נסמכה פרשת קרבנות לבגדי כהונה חשן מכפר על הדינים שנאמר ועשית חשן משפט. אפוד על ע"ז שנאמר אין אפוד ותרפים. מעיל על לשון הרע שבפרהסיא שנאמר ונשמע קולו ויבא דבר שבקול ויכפר על קול. ולשון הרע שבצנעה קטרת מכפרת. כתונת על שפיכות דמים שנאמר ויטבלו את הכתונת בדם. מצנפת על גסות הרוח יבא דבר שבגובה ויכפר על מעשה גובה. אבנט על הרהור הלב. ציץ על עזות פנים שנאמר והיה על מצח אהרן וכתיב ומצח אשה זונה. מכנסים על עריות: 	Exodus 28:4
Toledot Yitzchak, Tetzaveh 4	@11משבצות זהב @33בכאן רמז מעלת התורה שהזהב שהוא חמדת בני אדם הוא בסיס לאבנים והאבנים בסיס לאותיות לומר שהתורה מעלתה על כל הקנינים שבעולם שנאמר יקרה היא מפנינים ועוד שהיו ע"ב אותיות בחשן כנגד ע"ב שמות: 	Exodus 28:11
Toledot Yitzchak, Tetzaveh 5	@11אודם פטדה וברקת הטור האחד וגו' @33להקשות מדוע נתן בחשן ראובן באודם ולא באחד משאר האבנים וכן שמעון בפטדה ולא בשום אחת מאבנים האחרים וכן קשה בכולם. והחכם רבינו בחיי ז"ל כתב זה לשונו דע כי נמצא כתוב בספרי חכמת הטבע כי כל האבנים היקרות שהן השרשיות ועיקריות אינם אלא י"ב והם אבות לכל שאר האבנים וכל שאר מינים הם ענפיהם ותולדותיהם ומה שנתן אבן אודם לראובן ע"ש שהאדימו פניו בחטא בלהה כשבלבל יצועי אביו והודה והאבן הזאת נקרא רובין וגדל בים והוא אדום בתכלית ותרגם אונקלוס סמקן ולזה נקרא אודם לפי שמראהו אדום כדם וסגולתו שכל אשה שנושאתו אינה מפלת לעולם וטוב למקשה לילד שאם שוחקין ומערבין אותו באכילה ושתיה יועיל הרבה להריון כדודאים שמצא ראובן שהם דמות אדם ועל כן נכתב אדם חסר ו' להורות על אדם שהמקרא יורה סגולת האבן שנקרא אודם והמכתב יורה על פעולתו ולזה היה ראובן מפותח על אודם: 	Exodus 28:17
Toledot Yitzchak, Tetzaveh 6	@11את האורים ואת התומים @33היא מדרגת רוח הקדש למעלה מבת קול ולמטה מנבואה ונקרא שמן אורים שמאירים דבריהם תומים שמשלימים דבריהם ונקראו כרתי ופלתי כרתי שכורתים דבריהם פלתי שמופלאים מעשיהם: 	NULL
Toledot Yitzchak, Tetzaveh 7	@11ופעמוני זהב בתוכם בשולי המעיל @33ע"ב רמונים ל"ו לצד ימין ול"ו לצד שמאל ופעמון זהב בתוך הרמונים ולפרש"י לא היו בתוכם אלא פעמוני' בין רמונים: 	Exodus 28:33
Toledot Yitzchak, Tetzaveh 8	@11ונשמע קולו @33קול המעיל נשמע בהרעשת הפעמונים ולימדה תורה דרך ארץ לרוצה ליכנס לפני המלך שיהיה נוקש בפתח ההיכל ואם נכנס פתאום חייב מיתה שנאמר אשר לא יקרא אחת דתו להמית וכן הכהן אם יכנס פתאום יפגעו בו המלאכים ועוד לפי שיפנו מקום לאוהבו של מלך כדי שיוכל לעבדו ביחוד ובצאתו גם כן נשמע קולו כאלו הכהן קורא אותם שישובו לשרת לפניו כראשונה שכבר כלה עבודתו וזהו בבאו אל הקדש אבל לפני לפנים לא היה צריך השמעת קול שלא היה נכנס שם בבגדי זהב אלא בבגדי לבן. וזהו למעלת ישראל שביום הכפורים נכנס בלא נטילת רשות. ובירושל' וכל אדם לא יהיה באהל מועד אפילו אותם שכתוב בהן ודמות פניהם פני אדם לא יהיו באהל מועד ועל כן נצטוה שישמיע קול בפעמונים שנאמר בבית אלהים נהלך ברגש: 	Exodus 28:35
Toledot Yitzchak, Ki Tisa 1	@11ונתנו איש כופר נפשו לה' בפקוד אותם. @33יש להקשות מה הכוונה בזה הכופר שכופר נאמר על מי שחייב מיתה שנאמר ולא תקחו כופר לנפש רוצח וא"כ למה יתנו כופר נפש שאין בכל התורה לאו שלא נמנה לישראל ופרש"י ולא יהיה נגף שהמנין שולט בו עין הרע והדבר בא עליהם כמו שמצינו בימי דוד והכוונה שאין זה הנגף בשביל עבירה אלא דבר טבעי ולכן צריך שלא ימנו לגולגלות אלא יתנו מחצית השקל ותמנה השקלים ותדע מניינם. ונראה שעל זה יש להקשות איך המנין משליט עין הרע בנמנה בטבע ולאיזה סבה ונראה שאומר המונה וכל יודע אותו המנין כמה רבים מאד הם הנמנים ולכן נופל בו עין הרע ויש להקשות על זה שהאמירה שאומר המונה בפיו רבים מאד הם אינו עין הרע אלא לשון הרע שדבר אחד הוא עין הרע ודבר אחר הוא לשון הרע וכמו שהנשים הלוחשות על מי שחלה מעין הרע ומשליכות טפות שמן על כלי מים אומרות אחת על עין הרע ואחת על לשון הרע וא"ת לא בעבור הלשון הרע מתים הנמנים אלא בעבור המחשבה שחושב בלבו ואומר הרבה מאד הם אלו הנמנים א"א שאם בעבור זה מתים מה יועיל שלא ימנו לגולגלותם אלא מחציות השקלים סוף סוף יאמר כל יודע מנין המחציות בלבו רבים מאד הם הנמנים שהרי הוא יודע שכמנין המחציות הם מנין הנמנין וא"ת אמת הוא שגם כן בטבע ימותו כשימנו מחציות השקלים כמו כשימנו לגולגלותם אבל הקב"ה יצילם דרך נס בעבור כופר נפש שנתנו לעבוד את ה' א"כ ימנום לגולגלותם ויתנו מחצית השקל. לכן נאמר שהסבה בזה שיותכו ויצאו מן העין אדים מהמותרים אשר ידחה הטבע עד שספר הפילוסוף כי המראה החדשה אם תסתכל בה האשה בעת וסתה יראה בה כתם דם ישאר רישומה בה זמן מוחש ואלו האדים ימיתו האנשים בהיותם ארסים להם לקלות התפעלות מהם וימותו קצת האנשים הנמנים מזולת קצת מפני החילוף שבטבע המקבלים המתפעלים מזה וזה שהעין הוא האבר שיוזק יותר מפני זאת ההבטה הארסיית ויבא באמצעותו ההיזק אל המוח ולזה לא היו מקפידים אם היו הדברים הנמנים חלק מהאנשים כאלו תאמר אצבעותיהם כי האיברים ההם אין בטבעם שיוזקו בזה תמצא זה במה שהיו עושים בהטילם גורל מי יעשה אחד מהעבודות הנעשות במקדש לפי מה שהתבאר ביומא שהיה מוציא כל אחד מהם אצבע והיו מונים האצבעות ולא היו חוששים על זה כי הסכנה הוא כשתהיה ההבטה בפנים כי שם מקומות יעצרו בהם אלו האדים בקלות ויובלו אל המוח: 	Exodus 30:12
Toledot Yitzchak, Ki Tisa 2	@11קום עשה לנו אלהים אשר ילכו לפנינו כי זה משה האיש לא ידענו מה היה לו @33בענין העגל יש ספקות רבות: 	NULL
Toledot Yitzchak, Ki Tisa 3	@11ויחל משה את פני ה' אלהיו ויאמר למה ה' יחרה אפך בעמך @33ולאיזה עם אני אומר עמך אותם אשר הוצאת בכח גדול וביד חזקה שהם בני ישראל ואיני אומר העלית אלא הוצאת בכח גדול וביד חזקה בעשר מכות שהכיתם בהם כי ביד חזקה ישלחם וביד חזקה יגרשם מארצו שעל ערב רב לא עשה הקב"ה מכות למצריים אדרבה הם היו המוכים במכות שהם עצמם המצריים המונעים לישראל מלצאת ממצרים ולזה אמר למה ה' יחרה אפך בעמך שהם לא שאלו עבודה זרה אלא מנהיג אלא בעבור ערב רב ששאלו אלוה איני אומר כלום עשה מהם מה שתרצה ואחר שהתפלל על ישראל חזר גם כן להתפלל על ערב רב ואמר למה יאמרו מצרים לאמר ברעה הוציאם כלומר איני אומר על ערב רב למה יחרה אפך שראוי לחרות אפך בהם ששאלו ע"ז ועבדוה אבל אומר שמפני כבודך אין ראוי להרגם למה יאמרו מצרים ברעה הוציאם ומצריים לא ידעו להבדיל בין ערב רב לישראל ואם ימותו ערב רב יאמרו מצרים אלהיהם הרג לישראל ואם אתה רוצה לעשות זה מפני כבודך הרי טוב ואם לאו לפחות שוב מחרון אפך והנחם על הרעה לעמך שהם ישראל וינחם ה' על הרעה אשר דבר לעשות לעמו ישראל ולכן הרג משה מערב רב ומעט מישראל שנמשכו עמהם שלשת אלפי איש אותם שהיו בעדים והתראה ולנשארים מערב רב אמר אתם חטאתם חטאה גדולה ועתה אעלה אל ה' אולי אכפרה בעד חטאתכם ועליהם אמר אנא חטא העם הזה חטאה גדולה ויעשו להם אלהי זהב ועתה אם תשא חטאתם הרי טוב ואם לאו מחני נא מספרך אשר כתבת וזה בעבור הקלון שיאמרו בשביל משה שלא בא מן ההר עשו ע"ז ולזה השיב לו הקב"ה אתה מערבב הנושאים ועושה לכולם כאלו אינם אלא כת אחת בכאן יש שתי כתות האחת שאלו מנהיג מקום משה וכת האחרת שאלו ע"ז אותם ששאלו מקום משה כבר נשאתי עוונם ולכן לא יוכלו לומר משה היה סבת ע"ז ולזה מתו שלא מתו אותם השואלים מנהיג אבל אותם ששאלו אלוה במקומי ואותי עזבו מקור מים חיים הכת הזאת לא היית סבה לחטאתם ואע"פ שימותו לא יבוא לך מזה קלון וזהו שאמר מי אשר חטא לי אמחנו מספרי לא אמר מי אשר חטא אמחנו אלא אמר לי כלומר לי דוקא במקומי לזה הכת אמחנו מספרי כך נראה לי ובזה הפירוש הותרו כל הספקות שאותם שהיו כפויי טובה לעשות עגל אינם אלא ערב רב ואהרן לא היתה כוונתו לע"ז אלא מנהיג וזהו התנצלותו ומה שאמר למה ה' יחרה אפך לפי שישראל לא כוונו לע"ז אלא למנהיג ומשה לא סתר דבריו שמה שההביל החטא הוא למי שכוונו למנהיג ומה שהגדיל החטא באמרו חטאה גדולה הוא למכוונים לע"ז ומ"ש אתם חטאתם חטאה גדולה ועתה אעלה אולי אכפרה הוא לערב רב ומה שאמר וינחם ה' הוא לשואלים מנהיג ולפי שעון ישראל לא היה גדול שכוונו למנהיג לכך לא נגזרה גזירה עליהם במדבר הזה יפלו פגריכם כמו במרגלים ומה שאמר שחת עמך הם ערב רב ומ"ש למה ה' יחרה אפך בעמך הם ישראל וכן וינחם ה' על הרעה אשר דבר לעשות לעמו: 	Exodus 32:11
Toledot Yitzchak, Ki Tisa 4	@11וירא את העגל ומחולות ויחר אף משה וישלך מידיו את הלוחות @33יש להקשות מדוע לא שיבר אותם כשאמר לו הקב"ה סרו מהר מן הדרך אשר צויתים עשו להם עגל מסכה וישתחוו לו ויזבחו לו. תשובה אמר משה בלבו אולי אחר שאמר לו הקב"ה כן נתחרטו והתאבלו על החטא שעשו וכשראה עגל ומחולות אמר לא די שלא התאבלו אלא יש להם שמחה כי רעתיכי אז תעלוזי אז חרה אפו ושברם. תשובה שנית שהרואה שעיניו מתפעל יותר מן השומע ולכן וירא את העגל ומחולות וישלך מידיו את הלוחות. תשובה שלישית כדי שיראו ישראל שחרד משה חרדה גדולה מאד אחר ששיבר לוחות קדושות וטהורות כתובות באצבע אלהים וידעו הרעה הגדולה הזאת שעשו ויפול רעדה בלבבם ויתחרטו וכן אמר בפרשת עקב ואתפוש בשני הלוחות ואשליכם מעל שתי ידי ואשברם לעיניכם: 	NULL
Toledot Yitzchak, Ki Tisa 5	@11ואם אין מחני נא מספרך אשר כתבת. @33יש אומרים שהוא הספר שהראה לאדם הראשון דור דור ופרנסיו. ויש מפרשים הספר שכ' הקב"ה הוא כל זה המציאות ואמר מחני נא מזה המציאות ורש"י פירש מכל התורה שלא יאמרו עלי שאיני כדאי לבקש עליהם רחמים. ואיפשר לפרש מחה קצת זכיות שעשיתי והם כתובים בספר שלך בעבור שתמחול העון הזה המשל ראובן כתב בספרו שהוא חייב לשמעון אלף זהובים ושמעון כתב בספרו שהוא חייב לראובן אלף זהובים וכשעיין כל אחד בספרו מצאו כן אומר ראובן לשמעון מחני מספרך אשר כתבת שאתה חייב לי שכבר מצאתי גם כן שאני חייב לך או יאמר מחני נא וא"ת למה אמחה לך לפי כשאמחה להם הם ראויים כלייה שחטאו ואתה לא חטאת לזה אמר גם כן אני חייב מיתה בעבור ששברתי הלוחות שהם ספרך אשר כתבת וא"כ או תמחול לי ולהם או תהרוג לי ולהם שכולנו חטאנו: 	NULL
Toledot Yitzchak, Ki Tisa 6	@11ראה אתה אומר אלי @33יש בזה ספקות: 	Exodus 33:12
Toledot Yitzchak, Vayakhel 1	@11לא תבערו אש @33פירש מלאכת האש לבד לפי שרוב המלאכות הם על ידי האש ולכך תקנו במוצאי שבת בהבדלה שהוא תחלת היתר המלאכות לברך על האש או בא לאסור מלאכת אוכל נפש שמותרת ביום טוב ואוכל נפש הוא על ידי האש: 	NULL
Toledot Yitzchak, Vayakhel 2	@11ששת ימים תעשה מלאכה @33אחר שההקהלה לא היתה אלא לצוות על מלאכת המשכן אין כאן מקום למצות שבת ואמרו חכמינו ז"ל לומר שאין מלאכ' המשכן דוחה את השבת. ונראה שהטעם שהקדים השבת בעבור שכל מי שמבקש שיעשו נדבה צריך להקדים שזה העולם הוא הבל ורעות רוח ושהממון והנכסים לא יועילו לו אלא עבודת הש"י ולכן הקדים השבת שמורה עולם הבא לומר הטובה הצפונה לצדיקים היא הטובה האמיתית והעולם הזה והעושר אין תכליתו אלא העולם הבא ולכן ראוי למכור העולם הזה והעושר שבו ולקנות בו חיי העולם הבא ולכן תעשו נדבה: 	Exodus 35:2
Toledot Yitzchak, Vayakhel 3	@11קחו מאתכם תרומה לה' @33מלת מאתכם מיותרת אלא לפי שיש אנשים שאינם מתנדבים או אומרים כשארויח אתנדב לזה אמר מאשר ימצא עכשיו עמכם תתנו נדבה: 	Exodus 35:5
Toledot Yitzchak, Vayakhel 4	@11כל נדיב לבו יביאה את תרומת ה' @33היה ראוי שיאמר קחו מאתכם תרומה לה' כל נדיב לבו זהב וכסף ונחשת כמ"ש ויקחו לי תרומה מאת כל איש אשר ידבנו לבו תקחו את תרומתי למה אמר עתה יביאה והטעם שכשעלה לקבל הלוחות צוה לו השם נדבת המשכן וצוה שילכו גבאים לגבותה באהלים ואע"פ שלא התנדבו רק אחר מעשה העגל ולזה אמר מאת כל איש אשר ידבנו לבו תקחו אבל אחר שעשו העגל והם עצמם הביאו הזהב לעגל שנא' ויתפרקו כל העם את נזמי הזהב אשר באזניהם ויביאו אל אהרן הנה שהם עצמם הביאו הנזמים לעשות העגל לזה אמר עתה משה בחרון אף הנה שהבאתם הזהב לעגל ולא הלך גבאי לאהליכם לגבותו עתה כמו שהייתם זריזין לעבירה הוו זריזים למצוה ולא ילך גבאי לגבותו אלא כל נדיב לבו יביאה את תרומת ה': 	Exodus 35:5
Toledot Yitzchak, Vayakhel 5	@11ויבואו האנשים על הנשים @33פי' הרמב"ן בעבור שהנדבה בתכשיטין מצויה אצל הנשים יותר וכולן היו להן ופרקו נזמיהן וטבעותיהן מיד ובאו תחלה והאנשים אשר נמצאו להן הביאו עליהם כי טעם על הנשים שהן היו שם בראשונה והאנשים נטפלו להן ואמר שבאו כולם אנשים ונשים בחח ונזם וטבעת וכומז ובכל כלי זהב בצמידים ועגילים כי נמצאו לכולן כלי התכשיט ע"כ. ויש להקשות על דבריו שהרי אמרו חכמינו ז"ל שאסור ליקח צדקה מן הנשים אלא דבר מועט ואפילו פקדון אסור לקבל מהן ואיך קבלו מהן תכשיטין. ועוד שהכתוב אמר כל נדיב לב הביאו חח ונזם ונראה שהאנשים הביאוהו ולא הנשים. אבל פירוש הכתוב שהאשה אי איפשר לתת תכשיטיה אם הביאתם מבית אביה וכ"ש אם נתנם הבעל לה וגם הבעל אי אפשר לתתה לאחרים שהרי נתנם לה ולכן הסכימו האנשים עם הנשים שיתנו תכשיטין שלהן אבל מפני כבוד בעליהן שיוליכוהו האנשים בידם ומהם יקבלו התכשיטים וזה הוא שאמר ויבואו האנשים עם הנשים שכך הסכימו בעל ואשתו אבל האנשים הביאוהו וזה הוא שאמר כל נדיב לב הביאו חח ונזם וראיה לזה הפירוש שאמר כל איש ואשה אשר נדב לבם אותם להביא לכל המלאכה אשר צוה ה' הביאו בני ישראל נדבה לה' שהיה מספיק שיאמר כל איש ואשה אשר נדב לבם אותם להביא לכל המלאכה אשר צוה ה' הביאו ועוד אחר שאמר נדבה לה' מה צורך בני ישראל אלא הביאו נדבה לה' אלא ודאי הכוונה כל איש ואשה הסכימו להביא התכשיטים אבל בני ישראל הביאוה בידם: 	NULL
Toledot Yitzchak, Vayakhel 6	@11וכל איש אשר נמצא אתו תכלת וארגמן ותולעת שני הביאו וכל אשה חכמת לב בידיה טוו ויביאו מטוה את התכלת ואת הארגמן וכל הנשים אשר נשא לבן אותנה בחכמה טוו את העזים. @33הכוונה שיש שלשה מיני נשים א' שאינן חכמות והן עשירות ויש חכמות ולא עשירות ויש שיש בהן שתי שלמיות חכמה ועושר. כנגד הנשים שאינן חכמות לדעת מלאכות דקות והם עשירות אמר וכל איש אשר נמצא אתו תכלת וארגמן כלומר תכלת וארגמן בלא טויה ונשותיהם אינם יודעות לטוות הביאוהו בלא טויה וכנגד הנשים החכמות ועשירות בידיהם טוו ויביאו מטוה את התכלת וכנגד החכמות ואינן עשירות אמר וכל הנשים אשר נשא לבן אותנה בחכמה טוו את העזים שהביאו העשירות ולא החכמות: 	NULL
Toledot Yitzchak, Vayakhel 7	@11כל מרים תרומת כסף ונחשת @33הזכיר בזהב תנופה שנאמר כל איש אשר הניף תנופת זהב למעלתו כי המתנדב הזהב ינופף ידו בו. אבל הכסף ונחשת שאינם כל כך חשובים אמר בהם לשון הרמה ומה שהזכיר בנחשת תנופה שנאמר ונחשת התנופה אותו הנחשת היה מוצהב ובהיר מאד והוא יקר: 	NULL
Toledot Yitzchak, Vayakhel 8	@11ולחשוב מחשבות @33יש אנשים שיודעים לחשוב ולא לעשות המשל אין יודעים לבנות בית אבל יודעים לומר לבנאים זה המקום טוב לבית לדור בה ובכאן בית העצים ובכאן בית לבשל ובכאן לתנור וכיוצא בזה יש אנשים שיודעים לבנות ולא לחשוב לז"א שהיה בצלאל יודע לחשוב ולעשות: 	Exodus 35:32
Toledot Yitzchak, Vayakhel 9	@11במראות הצובאות @33ארז"ל בנות ישראל היו בידן מראות שרואות בהן כשהן מתקשטות ואף אותן לא עכבו והיה משה מואס בהן מפני שעשויין ליצר הרע א"ל הקב"ה אלו חביבין עלי מן הכל שעל ידיהם העמידו הנשים צבאות רבות במצרים וכו' ונעשה הכיור מהם שהוא לשום שלום בין איש לאשתו להשקות מן המים שבו לאשה שקנא לה בעלה ונסתרה. ויש להקשות הנה הכומז יותר נמאס ולמה קבלו משה. והתשובה כי שם נתערבה כל הנדבה אבל שיעשו כלי מיוחד מן התכשיט העשוי ליצר הרע לא קבלו משה עד שנאמר לו מפי הקב"ה ולא נקשר בזה יפה אשר צבאו פתח אהל מועד וכל דבריהם אמת ור"א כתב כי משפט כל הנשים להתיפות לראות פניהם בכל בקר במראות נחשת או זכוכית והיו בישראל נשים עובדות השם שסרו מתאוות זה העולם ונתנו מראותיהן נדבה כי אין להם צורך עוד להתיפות רק באות יום יום אל פתח אהל מועד להתפלל ולשמוע דברי המצות וזהו אשר צבאו כי היו רבות עד כאן וזהו שתרגם אונקלוס דאתיין לצלאה לתרע משכן זימנא וענין אהל מועד כענין שכתוב ומשה יקח את האהל וקרא לו אהל מועד כי אהל המשכן לא נעשה עדיין. והספור במשכן וכליו וצורתו אע"פ שאין בית המשכן קיים מצוה גדולה ושכרה גדול וכמו שארז"ל בענין הקרבנות כל העוסק בפ' עולה כאלו הקריב עולה: 	NULL
Toledot Yitzchak, Pekudei 1	@11המשכן משכן @33למה אמר שני פעמים משכן אלא ללמד שהיכל של מטה מכוון כנגד היכל של מעלה שנאמר מכון לשבתך פעלת ה' אל תקרי מכון אלא מכוון. עוד במדרש למה משכן שני פעמים לפי שבית המקדש עתיד להתמשכן שני פעמים בית ראשון ובית שני. ואפשר לפרש שהכוונה במה שאמר אלה פקודי המשכן שכוונת הפרשה לתת חשבון מכל הכסף והזהב שקבל משה לעשיית המשכן שנתן משה חשבון ממנו להסיר חשד ממנו ואע"פ שאין צריך משה לתת חשבון וכמו שאמר בבנין בית המקדש כי באמונה הם עושים עם כל זה רצה לתת חשבון על צד היותר טוב וזהו פקודי המשכן זהו החשבון שנתן משה מזהב וכסף ונחושת שקיבל והחשבון הוא כך קבלתי וכך הוצאתי ובדבר הזה הוצאתי אותו. וכן אמרו חז"ל שאמרו כשבא משה לתת חשבון על כל דבר ודבר חסרו מן המשקלים אלף ושבע מאות וע"ה שקלים ושכח ולא היה יודע מה עשה מהם יצתה בת קול ואמרה ואת האלף וז' מאות וע"ה עשה ווים לעמודים לקיים מה שנאמר בכל ביתי נאמן הוא עד כאן. ויש כאן ספקות שנראה שלא נתן חשבון אמיתי: 	Exodus 38:21
Toledot Yitzchak, Pekudei 2	@11וירא משה את כל המלאכה והנה עשו אותה כאשר צוה ה' ויברך אותם משה @33במדרש וירא משה את כל המלאכה זו מלאכת בראשית את כל מלאכת המשכן לא נאמר להודיעך ששקולה מלאכת המשכן כנגד מעשה בראשית מיד ויברך אותם משה מה ברכה ברכן אמר יהי רצון שתשרה שכינה במעשה ידיכם מיד אמר ויהי נועם ה' אלהינו עלינו ומעשה ידינו כוננה עלינו מפני שתחלתו תפלה למשה. ומפסוק ועשו לי מקדש ע"כ תמצא רמ"ח עשיות במלאכת המשכן והם כנגד רמ"ח מצות עשה וזה אם תסיר עשיות העגל שאינם מן החשבון מפסוק קום עשה לנו עד ואדעה מה אעשה: 	NULL
